jē bhikkhū hatthakammaṁ karēti karentaṁ vā sātijjati.

jē bhikkhū aṅgādānaṁ kaṭṭhēṇa vā kaliñcēṇa vā aṅguliyāē vā salāgāē vā sañcālēti sañcālētaṁ vā sātijjati.

jē bhikkhū aṅgādānaṁ saṁvāhejja vā palimaddejja vā saṁvāhentaṁ vā palimaddentaṁ vā sātijjati ।. 

jē bhikkhū aṅgādānaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā makkhentaṁ vā sātijjati.

jē bhikkhū aṅgādānaṁ kakkēṇa vā loddhēṇa vā paümacuṇṇēṇa vā ṇhāṇēṇa vā siṇāṇēṇa vā vaṇṇēṇa vā cuṇṇēṇa vā uvvaṭṭejja vā parivaṭṭejja vā uvvaṭṭentaṁ vā parivaṭṭentaṁ vā sātijjati.

jē bhikkhū aṅgādānaṁ sītōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū aṅgādānaṁ nicchallēti nicchallentaṁ vā sātijjati.

jē bhikkhū aṅgādānaṁ jiṅghati jiṅghantaṁ vā sātijjati.

jē bhikkhū aṅgādānaṁ annayaraṁsi acittaṁsi sōyaṁsi anuppavēsettā sukkapoggalē nigghāēti nigghāyantaṁ vā sātijjati.

jē bhikkhū sacittapaïṭṭhiyaṁ gandhaṁ jiṅghati jiṅghantaṁ vā sātijjati.

jē bhikkhū payamaggaṁ vā saṅkamaṁ vā avalaṁbanaṁ vā annaütthiēṇa vā gāratthiēṇa vā kārēti kārentaṁ vā sātijjati.

jē bhikkhū dagavīṇiyaṁ annaütthiēṇa vā gāratthiēṇa vā kārēti kārentaṁ vā sā0.

jē bhikkhū sikkagaṁ vā sikkaganantagaṁ vā annaütthiēṇa vā gāratthiēṇa vā kārēti kārentaṁ vā sātijjati ।।. 

jē bhikkhū sottiyaṁ vā rajjuyaṁ vā cilimiliṁ vā annaütthiēṇa vā gāratthiēṇa vā kārēti kārentaṁ vā sātijjati.

jē bhikkhū sūīē uttarakaraṇaṁ annaütthiēṇa vā gāratthiēṇaṁ vā kārēti kārentaṁ vā sātijjati.

jē bhikkhū pippalagassa uttarakaraṇaṁ annaütthiēṇa vā gāratthiēṇa vā kārēti kārentaṁ vā sātijjati.

jē bhikkhū nakhacchēyaṇassa uttarakaraṇaṁ annaütthiēṇa vā gāratthiēṇa vā kārēti kārentaṁ vā sātijjati.

jē bhikkhū kaṇṇasōhaṇagassa uttarakaraṇaṁ annaütthiēṇa vā gāratthiēṇa vā kārēti kārentaṁ vā sātijjati.

jē bhikkhū aṇaṭṭhāēṁ sūiṁ jāyati jāyantaṁ vā sātijjati.

jē bhikkhū aṇaṭṭhāē pippalagaṁ jāyati jāyantaṁ vā sātijjati.

jē bhikkhū aṇaṭṭhāē nakhacchēyaṇagaṁ jāyati jāyantaṁ vā sātijjati.

jē bhikkhū aṇaṭṭhāē kaṇṇasōhaṇagaṁ jāyati jāyantaṁ vā sātijjati.

jē bhikkhū avihīē sūiṁ jāyati jāyantaṁ vā sātijjati.

jē bhikkhū avihīē pippalagaṁ jāyati jāyantaṁ vā sātijjati.

jē bhikkhū avihīē nahacchēyaṇagaṁ jāyati jāyantaṁ vā sātijjati.

jē bhikkhū avihīē kaṇṇasōhaṇagaṁ jāyati jāyantaṁ vā sātijjati.

jē bhikkhū appaṇō ekkassa aṭṭhāē sūiṁ jāittā annamannassa anuppadēti anuppadentaṁ vā sātijjati.

jē bhikkhū appaṇō ekkassa aṭṭhāē pippalagaṁ jāittā annamannassa anuppadēti anuppadentaṁ vā sātijjati.

jē bhikkhū appaṇō ekkassa aṭṭhāē nahacchēyaṇagaṁ jāittā annamannassa anuppadēti anuppadentaṁ vā sātijjati.

jē bhikkhū appaṇō ekkassa aṭṭhāē kaṇṇasōhaṇagaṁ jāittā annamannassa anuppadēti anuppadentaṁ vā sātijjati.

jē bhikkhū pāḍihāriyaṁ sūiṁ jāittā vatthaṁ sivvissāmi tti pāyaṁ sivvati sivvantaṁ vā sātijjati.

jē bhikkhū pāḍihāriyaṁ pippalagaṁ jāittā vatthaṁ chindissāmi tti pāyaṁ chindati chindantaṁ vā sātijjati.

jē bhikkhū pāḍihāriyaṁ nahacchēyaṇagaṁ jāittā nahaṁ chindissāmi tti salluddharaṇaṁ karēti karentaṁ vā sātijjati.

jē bhikkhū pāḍihāriyaṁ kaṇṇasōhaṇagaṁ jāittā kaṇṇamalaṁ nīharissāmi tti dantamalaṁ vā nakhamalaṁ vā nīharēti nīharentaṁ vā sātijjati.

jē bhikkhū avihīē sūiṁ paccappiṇati paccappiṇantaṁ vā sātijjati.

jē bhikkhū avihīē pippalagaṁ paccappiṇati paccappiṇantaṁ vā sātijjati.

jē bhikkhū avihīē nahacchēyaṇagaṁ paccappiṇati paccappiṇantaṁ vā sātijjati.

jē bhikkhū avihīē kaṇṇasōhaṇagaṁ paccappiṇati paccappiṇantaṁ vā sātijjati.

jē bhikkhū lāupāyaṁ vā dārupāyaṁ vā maṭṭiyāpāyaṁ vā annaütthiēṇa vā gāratthiēṇa vā parighaṭṭāvēti vā saṇṭhavēti vā jamāvēti vā alamappaṇō karaṇayāē suhumamavi nō kappaï jāṇamāṇē saramāṇē annamannassa viyarati viyarantaṁ vā sātijjati.

jē bhikkhū daṇḍayaṁ vā laṭṭhiyaṁ vā avalēhaṇiyaṁ vā vēṇusūiyaṁ vā annaütthiēṇa vā gāratthiēṇa vā parighaṭṭāvēti vā [saṇṭhavēti vā jamāvēti vā alamappaṇō karaṇayāē suhumamavi nō kappaï jāṇamāṇē saramāṇē annamannassa viyarati viyarantaṁ vā] sātijjati.

jē bhikkhū pāyassa ēkaṁ tuḍiyaṁ taḍḍēti taḍḍētaṁ sātijjati.

jē bhikkhū pāyassa paraṁ tiṇhaṁ tuḍiyāṇaṁ taḍḍēti taḍḍentaṁ vā sātijjati.

jē bhikkhū pāyaṁ avihīē bandhati bandhantaṁ vā sātijjati.

jē bhikkhū pāyaṁ ēgēṇa bandhēṇa bandhanti bandhantaṁ vā sātijjati.

jē bhikkhū pāyaṁ paraṁ tiṇhaṁ bandhāṇaṁ bandhanti bandhataṁ vā sātijjati.

jē bhikkhū atirēgabandhaṇaṁ pāyaṁ divaḍḍhāō māsāō paraṁ dharēti dharentaṁ vā sātijjati.

jē bhikkhū vatthassa ēgaṁ paḍiyāṇiyaṁ dēti dentaṁ vā sātijjati.

jē bhikkhū vatthassa paraṁ tiṇhaṁ paḍiyāṇiyāṇaṁ dēti dentaṁ vā sātijjati.

jē bhikkhū avihīē vatthaṁ sivvati sivvantaṁ vā sātijjati.

jē bhikkhū vatthassa ēgaṁ phāliya-gaṇṭhiyaṁ karēti karentaṁ vā sātijjati.

jē bhikkhū vatthassa tiṇhaṁ phāliya-gaṇṭhiyāṇaṁ karēti karentaṁ vā sātijjati.

jē bhikkhū vatthassa ēgaṁ phāliyaṁ gaṇṭhēti gaṇṭhantaṁ vā sātijjati.

jē bhikkhū vatthassa paraṁ tiṇhaṁ phāliyāṇaṁ gaṇṭhēti gaṇṭhentaṁ vā sātijjati.

jē bhikkhū vatthaṁ avihīē gaṇṭhēti gaṇṭhentaṁ vā sātijjati.

jē bhikkhū atajjāēṇaṁ gāhēti gāhentaṁ vā sātijjati.

jē bhikkhū aïrēgagahiyaṁ vatthaṁ paraṁ divaḍḍhāō māsāō dharēti dharentaṁ vā sātijjati.

jē bhikkhū gihadhūmaṁ annaütthiēṇa vā gāratthiēṇa vā parisāḍāvēti parisāḍāventaṁ vā sātijjati.

jē bhikkhū pūtikammaṁ bhuñjati bhuñjantaṁ vā sātijjati.

taṁ sēvamāṇē āvajjaï māsiyaṁ parihāraṭṭhāṇaṁ anugghātiyaṁ.



---------------------------------------------------------------------
jē bhikkhū dārudaṇḍayaṁ pāyapuñchaṇaṁ karēti karentaṁ vā sātijjati.

jē bhikkhū dārudaṇḍayaṁ pāyapuñchaṇaṁ gēṇhati gēṇhantaṁ vā sātijjati.

jē bhikkhū dārudaṇḍayaṁ pāyapuñchaṇaṁ dharēti dharentaṁ vā sātijjati.

jē bhikkhū dārudaṇḍayaṁ pāyapuñchaṇaṁ vitarati vitarentaṁ vā sātijjati.

jē bhikkhū dārudaṇḍayaṁ pāyapuñchaṇaṁ paribhāēti paribhāentaṁ vā sātijjati.

jē bhikkhū dārudaṇḍayaṁ pāyapuñchaṇaṁ paribhuñjati paribhuñjantaṁ vā sātijjati.

jē bhikkhū dārudaṇḍayaṁ pāyapuñchaṇaṁ paraṁ divaḍḍhāō māsāō dharēti dharentaṁ vā sātijjati.

jē bhikkhū dārudaṇḍayaṁ pāyapuñchaṇaṁ visuyāvēti visuyāventaṁ vā sātijjati.

jē bhikkhū acittapatiṭṭhiyaṁ gandhaṁ jiṅghati jiṅghantaṁ vā sātijjati.

jē bhikkhū payamaggaṁ vā saṅkamaṁ vā ālambanaṁ vā sayamēva karēti karentaṁ vā sātijjati.

jē bhikkhū dagavīṇiyaṁ sayamēva karēti karentaṁ vā sātijjati.

jē bhikkhū sikkagaṁ vā sikkaganantagaṁ vā sayamēva karēti karentaṁ vā sātijjiti.

jē bhikkhū sottiyaṁ vā rajjuyaṁ vā cilimiliṁ sayamēva karēti karentaṁ vā sātijjati.

jē bhikkhū sūīē uttarakaraṇaṁ sayamēva karēti karentaṁ vā sātijjati.

jē bhikkhū pippalayassa uttarakaraṇaṁ sayamēva karēti karentaṁ vā sātijjati.

jē bhikkhū nahacchēyaṇagassa uttarakaraṇaṁ sayamēva karēti karentaṁ vā sātijjati.

jē bhikkhū kaṇṇasōhaṇayassa uttarakaraṇaṁ sayamēva karēti karentaṁ vā sātijjati.

jē bhikkhū lahusagaṁ pharusaṁ vayati vayantaṁ vā sātijjati.

jē bhikkhū lahusagaṁ musaṁ vayati vayantaṁ vā sātijjati.

jē bhikkhū lahusagaṁ adattaṁ ādiyati ādiyantaṁ vā sātijjati.

jē bhikkhū lahusaēṇa sīōdaga-viyaḍēṇa vā usiṇōdaga-viyaḍēṇa vā hatthāṇi vā pādāṇi vā kaṇṇāṇi vā acchīṇi vā dantāṇi vā nahāṇi vā muhāṇi vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū kasiṇāiṁ cammāiṁ dharēti dharentaṁ vā sātijjati.

jē bhikkhū kasiṇāiṁ vatthāiṁ dharēti dharentaṁ vā sātijjati.

jē bhikkhū abhinnāiṁ vatthāiṁ dharēi dharentaṁ vā sātijjati.

jē bhikkhū lāuyapāyaṁ vā dārupāyaṁ vā maṭṭiyāpāyaṁ vā sayamēva parighaṭṭēti vā saṇṭhavēti vā jamāventi vā parighaṭṭentaṁ vā saṇṭhaventa vā jamāventaṁ vā sātijjati.

jē bhikkhū daṇḍagaṁ vā laṭṭhiyaṁ vā avalēhaṇiyaṁ vā vēṇusūiyaṁ vā sayamēva parighaṭṭēti vā saṇṭhavēti vā jamāventi vā parighaṭṭentaṁ vā saṇṭhaventaṁ vā jamāventaṁ vā sātijjati.

jē bhikkhū niyaga-gavēsiyaṁ paḍiggahagaṁ dharēti dharentaṁ vā sātijjati.

jē bhikkhū para-gavēsiyaṁ paḍiggahagaṁ dharēti dharentaṁ vā sātijjati.

jē bhikkhū vara-gavēsiyaṁ paḍiggahagaṁ dharēti dharentaṁ vā sātijjati.

jē bhikkhū bala-gavēsiyaṁ paḍiggahagaṁ dharēti dharentaṁ vā sātijjati.

jē bhikkhū lava-gavēsiyaṁ paḍiggahagaṁ dharēti dharentaṁ vā sātijjati.

jē bhikkhū nitiyaṁ aggapiṇḍaṁ bhuñjati bhuñjantaṁ vā sātijjati.

jē bhikkhū nitiyaṁ piṇḍaṁ bhujanti bhuñjantaṁ vā sātijjati.

jē bhikkhū nitiyaṁ avaḍḍhaṁ bhuñjati bhuñjantaṁ vā sātijjati.

jē bhikkhū nitiyaṁ bhāgaṁ bhuñjati bhuñjantaṁ vā sātijjati.

jē bhikkhū nitiyaṁ avaḍḍhabhāgaṁ bhuñjati bhuñjantaṁ vā sātijjati.

jē bhikkhū nitiyaṁ vāsaṁ vasati vasantaṁ vā sātijjati.

jē bhikkhū purēsanthavaṁ vā pacchāsanthavaṁ vā karēti karentaṁ vā sātijjati.

jē bhikkhū samāṇē vā vasamāṇē vā gāmāṇugāmaṁ vā dūijjamāṇē purē santhuyāṇi vā pacchāsanthuyāṇi vā kulāiṁ puvvāmēva pacchā vā bhikkhāyariyāē anupavisati anupavisantaṁ vā sātijjati.

jē bhikkhū annaütthiēṇa vā gāratthiēṇa vā parihāriō vā aparihāriēṇaṁ saddhiṁ gāhāvaï-kulaṁ piṇḍavāya-paḍiyāē anupavisati vā nikkhamati vā anupavisantaṁ vā nikkhamantaṁ vā sātijjati.

jē bhikkhū annaütthiēṇa vā gāratthiēṇa vā parihāriō vā aparihāriēṇa saddhiṁ bahiyā viyārabhūmiṁ vā vihārabhūmiṁ vā nikkhamati vā pavisati vā nikkhamantaṁ vā parisantaṁ vā sātijjati.

jē bhikkhū annaütthiēṇa vā gāratthiēṇa vā parihāriō vā aparihāriēhiṁ saddhiṁ gāmāṇugāmaṁ dūijjati dūijjantaṁ vā sātijjati.

jē bhikkhū annayaraṁ bhōyaṇa-jāyaṁ paḍigāhettā subbhiṁ-subbhiṁ bhuñjati dubbhiṁ-dubbhiṁ pariṭṭhavēti pariṭṭhaventaṁ vā sātijjati.

jē bhikkhū annayaraṁ pānaga-jāyaṁ paḍigāhettā pupphayaṁ-pupphayaṁ āiyaï kasāyaṁ-kasāyaṁ pariṭṭhavēti pariṭṭhaventaṁ vā sātijjati.

jē bhikkhū maṇuṇṇaṁ bhōyaṇa-jāyaṁ paḍiggāhettā bahupariyāvaṇṇaṁ siyā adūrē tattha sāhammiyā sambhōiyā samaṇuṇṇā aparihāriyā santā parivasanti tē anāpucchittā animantiyā pariṭṭhavēti pariṭṭhaventaṁ vā sātijjati.

jē bhikkhū sāgāriya-piṇḍaṁ gēṇhati gēṇhantaṁ vā sātijjati.

jē bhikkhū sāgāriya-piṇḍaṁ bhuñjati bhuñjantaṁ vā sātijjati.

jē bhikkhū sāgāriya-kulaṁ ajāṇiya apucchiya agavēsiya puvvāmēva piṇḍavāya-paḍiyāē anuppavisati anuppavisantaṁ vā sātijjati.

jē bhikkhū sāgāriya-nissāē asanaṁ vā pānaṁ vā khāimaṁ vā sāimaṁ vā ōbhāsiya-ōbhāsiya jāyati jāyantaṁ vā sātijjati.

jē bhikkhū uḍubaddhiyaṁ sejjā-santhārayaṁ paraṁ pajjōsavaṇāō uvātiṇāti uvātiṇantaṁ vā sātijjati.

jē bhikkhū vāsāvāsiyaṁ sejjā-santhārayaṁ paraṁ dasarāyakappāō uvātiṇāti uvātiṇantaṁ vā sātijjati.

jē bhikkhū uḍḍubaddhiyaṁ vā vāsāvāsiyaṁ vā sejjā-santhāragaṁ uvari sijjamāṇaṁ pēhāē na ōsārēti na ōsārentaṁ vā sātijjati.

jē bhikkhū pāḍihāriyaṁ sejjā-santhārayaṁ doccampi aṇuṇṇavettā bāhiṁ nīṇēti nīṇentaṁ vā sātijjati.

jē bhikkhū sāgāriyasantiyaṁ sejjāsanthārayaṁ aṇuṇṇavettā bāhiṁ nīṇēti nīṇentaṁ vā sātijjati.

jē bhikkhū pāḍihāriyaṁ sāgāriyasantiyaṁ vā sejjāsanthārayaṁ doccaṁ pi aṇuṇṇavettā bāhiṁ nīṇēti nīṇentaṁ vā sātijjati.

jē bhikkhū pāḍihāriyaṁ sejjā-santhārayaṁ āyāē apaḍihaṭṭu sampavvayati sampavvayantaṁ vā sātijjati.

jē bhikkhū sāgāriyaṁ-santiyaṁ sejjā-santhārayaṁ āyāē avigaraṇaṁ kaṭṭu aṇappiṇittā sampavvayaï sampavvayantaṁ vā sātijjati.

jē bhikkhū pāḍihāriyaṁ vā sāgāriya-santiyaṁ vā sejjā-santhārayaṁ vippaṇaṭṭhaṁ na gavēsati na gavēsantaṁ vā sātijjati.

jē bhikkhū ittariyampi uvahiṁ na paḍilēhēti na paḍilēhentaṁ vā sātijjati.

taṁ sēvamāṇē āvajjaï māsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū āgantārēsu vā ārāmāgārēsu vā gāhāvatikulēsu vā pariyāvasahēsu vā annaütthiyaṁ vā gāratthiyaṁ vā asanaṁ vā pānaṁ vā khāimaṁ vā sāimaṁ vā ōbhāsati ōbhāsantaṁ vā sātijjati.

jē bhikkhū āgantārēsu vā ārāmāgārēsu vā gāhāvatikulēsu vā pariyāvasahēsu vā annaütthiyā vā gāratthiyā vā asanaṁ vā pānaṁ vā khāimaṁ vā sāimaṁ vā ōbhāsati ōbhāsantaṁ vā sātijjati.

jē bhikkhū āgantārēsu vā ārāmāgārēsu vā gāhāvatikulēsu vā pariyāvasahēsu vā annaütthiṇīṁ vā gāratthiṇīṁ vā asanaṁ vā pānaṁ vā khāimaṁ vā sāimaṁ vā ōbhāsati ōbhāsantaṁ vā sātijjati.

jē bhikkhū āgantārēsu vā ārāmagārēsu vā gāhāvatikulēsu vā pariyāvasahēsu vā annaütthiṇīō vā gāratthiṇīō vā asanaṁ vā pānaṁ vā khāimaṁ vā sāimaṁ vā ōbhāsati ōbhāsantaṁ vā sātijjati ।. 

jē bhikkhū āgantārēsu vā0 kōuhalla-paḍiyāē paḍiyāgataṁ samāṇaṁ annaütthiyaṁ vā gāratthiyaṁ vā asanaṁ vā pānaṁ vā khāimaṁ vā sāimaṁ vā ōbhāsati ōbhāsantaṁ vā sātijjati.

jē bhikkhū āgantārēsu vā0 kōuhalla-paḍiyāē paḍiyāgatā samāṇā annaütthiyā vā gāratthiyā vā asanaṁ vā pānaṁ vā khāimaṁ vā sāimaṁ vā ōbhāsati ōbhāsantaṁ vā sātijjati.

jē bhikkhū āgantārēsu vā0 kōuhalla-paḍiyāē paḍiyāgattaṁ samāṇaṁ annaütthiṇīṁ vā gāratthiṇīṁ vā asanaṁ vā pānaṁ vā khāimaṁ vā sāimaṁ vā ōbhāsati ōbhāsantaṁ vā sātijjati.

jē bhikkhū āgantārēsu vā0 kōuhalla-paḍiyāē paḍiyāgattaṁ samāṇaṁ annaütthiṇīō vā gāratthiṇīō vā asanaṁ vā pānaṁ vā khāimaṁ vā sāimaṁ vā ōbhāsati ōbhāsantaṁ vā sātijjati.

jē bhikkhū āgantārēsu vā ārāmagārēsu vā gāhāvatikūlēsu vā pariyāvasahēsu vā annaütthiēṇa vā gāratthiēṇa vā asanaṁ vā pānaṁ vā khāimaṁ vā sāimaṁ vā abhihaḍaṁ āhaṭṭu dijjamāṇaṁ paḍisēhettā tamēva anuvattiya-anuvattiya parivēḍhiya-parivēḍhiya parijaviya-parijaviya ōbhāsati ōbhāsantaṁ vā sātijjati.

jē bhikkhū āgantārēsu vā jāva pariyāvasahēsu vā annaütthiēṇa vā gāratthiēṇa vā asanaṁ vā pāṇaṁ vā khāimaṁ sāimaṁ vā abhihaḍaṁ āhaṭṭu dijjamāṇaṁ paḍisēhettā tamēva anuvattiya anuvattiya parivēḍhiya-parivēḍhiya parijaviya-parijaviya ōbhāsati ōbhāsantaṁ vā sātijjati.

jē bhikkhū āgantārēsu vā jāva pariyāvasahēsu vā annaütthiēṇa vā gāratthiēṇa vā asanaṁ vā pānaṁ vā khāimaṁ sāimaṁ vā abhihaḍaṁ āhaṭṭu dijjamāṇaṁ paḍisēhettā tamēva anuvattiya anuvattiya parivēḍhiya-parivēḍhiya parijaviya-parijaviya ōbhāsati ōbhāsantaṁ vā sātijjati.

jē bhikkhū āgantārēsu vā jāva pariyāvasahēsu vā annaütthiēṇa vā gāratthiēṇa vā asanaṁ vā pānaṁ vā khāimaṁ sāimaṁ vā abhihaḍaṁ āhaṭṭu dijjamāṇaṁ paḍisēhettā tamēva anuvattiya anuvattiya parivēḍhiya-parivēḍhiya parijaviya-parijaviya ōbhāsati ōbhāsantaṁ vā sātijjati.

jē bhikkhū gāhāvaïkulaṁ piṇḍavāya-paḍivāē paviṭṭhē paḍiyāikkhiē samāṇē doccaṁ tamēva kulaṁ anuppavisati anuppavisantaṁ vā sātijjati.

jē bhikkhū saṅkhaḍi-palōyaṇāē asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū gāhāvaïkulaṁ piṇḍavāya-paḍiyāē anupaviṭṭhē samāṇē paraṁ ti-gharantarāō asanaṁ vā pānaṁ vā khāimaṁ vā sāimaṁ vā abhihaḍaṁ āhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū appaṇō pāē āmajjejja vā pamajjejja vā āmajjantaṁ vā pamajjataṁ vā sātijjati.

jē bhikkhū appaṇō pāē saṁvāhejja vā palimaddejja vā saṁvāhētaṁ vā palimaddentaṁ vā sātijjati ।. 

jē bhikkhū appaṇō pāē tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhenttaṁ vā sātijjati.

jē bhikkhū appaṇō pāē loddhēṇa vā kkakēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū appaṇō pāē sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū appaṇō pāē phumejja vā raejja yā phumentaṁ vā raentaṁ vā sātijjati.

jē bhikkhū appaṇō kāyaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū apapṇō kāyaṁ saṁvāhejja vā palimaddejja saṁvāhentaṁ vā palimaddentaṁ vā sātijjati.

jē bhikkhū appaṇō kāyaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū appaṇō kāyaṁ loddhēṇa vā kkakēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū appaṇō kāyaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū appaṇō kāyaṁ phumejja vā raejja vā phumentaṁ vā raentaṁ vā sātijjati.

jē bhikkhū appaṇō kāyaṁsi vaṇaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū appaṇō kāyaṁsi vaṇaṁ saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū appaṇō kāyaṁsi vaṇaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū appaṇō kāyaṁsi vaṇaṁ loddhēṇa vā kkakēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū appaṇō kāyaṁsi vaṇaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū appaṇō kāyaṁsi vaṇaṁ phumejja vā raejja vā phumentaṁ vā raentaṁ vā sātijjati.

jē bhikkhū appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindejja vā vicchindejja vā acchindantaṁ vā vicchindantaṁ vā sātijjati.

jē bhikkhū appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlejjā va padhōvejja vā ucchōlentaṁ vā padhōventa vā sātijjati.

jē bhikkhū appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpittā vā vilimpittā vā tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ alimpittā vā vilimpittā vā tellēṇa vā ghaēṇa vā vasāē vā navanīēṇa vā abbhaṅgettā vā makkhettā vā annayarēṇaṁ dhūvaṇajāēṇaṁ dhūvejja vā padhūvejja vā dhūventaṁ vā padhūventaṁ vā sātijjati.

jē bhikkhū appaṇō pāukimiyaṁ vā kucchikimiyaṁ vā aṅgulīē nivēsiya-nivēsiya nīharati nīharantaṁ vā sātijjati.

jē bhikkhū appaṇō dīhāō naha-sihāō kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū appaṇō dīhāiṁ jaṅgha-rōmāiṁ kappejja vā saṇṭhavejja vā kappentaṁ vā saṇṭhavētaṁ vā sātijjati.

jē bhikkhū appaṇō dīhāiṁ vatthi-rōmāiṁ kappēja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū appaṇō dīhāiṁ cakkhu rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū appaṇō dīhāiṁ kakkhāṇa-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū appaṇō dīhāiṁ maṁsu-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū appaṇō dantē āghaṁsejja vā paghaṁsejja vā āghaṁsantaṁ vā vā paghaṁsantaṁ vā sātijjati।. 

jē bhikkhū appaṇō dantē ucchōlejja vā padhōvejja vā ucchōlentaṁ vā padhōventaṁ vā sātijjati।. 

jē bhikkhū appaṇō dantē phumejja vā raejja vā phumentaṁ vā raentaṁ vā sātijjati.

jē bhikkhū appaṇō uṭṭhē āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū appaṇō uṭṭhē saṁvāhejja vā palimaddejja vā saṁvāhentaṁ vā palimaddētaṁ vā sātijjati ।. 

jē bhikkhū appaṇō uṭṭhē tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū appaṇō uṭṭhē loddhēṇa vā kkakēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū appaṇō uṭṭhē sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū appaṇō uṭṭhē phumejja vā raejja vā phumentaṁ vā raentaṁ vā sātijjati.

jē bhikkhū appaṇō dīhāiṁ uttaroṭṭha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati ।- [jē bhikkhū appaṇō dīhāiṁ nāsā-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati].

jē bhikkhū appaṇō dīhāiṁ acchi-pattāiṁ kappejja vā saṇṭhavejja vā kappentaṁ vā saṭhaventaṁ vā sātijjati.

jē bhikkhū appaṇō acchīṇi āmajjejja vā [pamajjejja vā āmajjantaṁ vā pamajjantaṁ vā sātijjati].

jē bhikkhū appaṇō acchīṇi saṁvāhejjavā0 sātijjatti.

jē bhikkhū appaṇō acchīṇi tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū appaṇō acchīṇi loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū appaṇō acchīṇi sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū appaṇō acchīṇi phumejja vā raejja vā phumentaṁ vā raentaṁ vā sātijjati ।. 

jē bhikkhū appaṇō dīhāiṁ bhamuga-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū appaṇō dīhāiṁ pāsa-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū appaṇō acchimalaṁ vā kaṇṇamalaṁ vā dantamalaṁ vā nahamalaṁ vā nīharejja vā visōhejjā vā nīharentaṁ vā visōhentaṁ vā sātijjati.

jē bhikkhū appaṇō kāyāō sēyaṁ vā jallaṁ vā paṅkaṁ vā malaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū gāmāṇugāmaṁ dūijjamāṇē appaṇō sīsaduvāriyaṁ karēti karentaṁ vā sātijjati.

jē bhikkhū saṇakappāsaō vā uṇṇakappāsaō vā poṇḍakappāsaō vā amilakappāsaō vā vasīkaraṇasuttayaṁ karēti karentaṁ vā sātijjati.

jē bhikkhū gihaṁsi vā gihamuhaṁsi vā gihaduvāraṁsi vā gihapaḍiduvāraṁsi vā gihēluyaṁsi vā gihaṅgaṇaṁsi vā gihavaccaṁsi vā uccāraṁ vā pāsavaṇaṁ vā pariṭṭhavēti pariṭṭhaventaṁ vā sātijjati.

jē bhikkhū maḍagagihaṁsi vā maḍagachāriyaṁsi vā maḍagadhūbhiyaṁsi vā maḍagaāsayaṁsi vā maḍagalēṇaṁsi vā maḍagathaṇḍilaṁsi vā maḍagavaccaṁsi vā uccāraṁ vā pāsavaṇaṁ vā pariṭṭhavēti pariṭṭhaventaṁ vā sātijjati ।. 

jē bhikkhū iṅgāladāhaṁsi vā khāradāhaṁsi vā gātadāhaṁsi vā tusadāhaṁsi vā bhusadāhaṁsi vā uccāraṁ vā pāsavaṇaṁ vā pariṭṭhavēti pariṭṭhaventaṁ vā sātijjati.

jē bhikkhū sēyāyaṇaṁsi vā paṅkāyataṇaṁsi vā paṇagāyataṇaṁsi vā uccāraṁ vā pāsavaṇaṁ vā pariṭṭhavēti pariṭṭhaventaṁ vā sātijjati.

jē bhikkhū naviyāsu vā gōlēhaṇiyāsu nadiyāsu vā maṭṭiyākhāṇīsu-paribhujja-māṇiyāsu vā aparibhujjamāṇiyāsu vā uccāraṁ vā pāsavaṇaṁ vā paraṭṭhavēti pariṭṭhaventaṁ vā sātijjati.

jē bhikkhū umbaravaccaṁsi vā naggōhavaccaṁsi vā asotthavaccaṁsi vā pilakkhuvaccaṁsi vā uccāraṁ vā pāsavaṇaṁ vā pariṭṭhavēti pariṭṭhaventaṁ vā sātijjati.

jē bhikkhū ikkhuvanaṁsi vā sālavanaṁsi vā kusumbhavanaṁsi vā kappāsavanaṁsi vā uccāraṁ vā pāsavaṇaṁ vā pariṭṭhavēti pariṭṭhaventaṁ vā sātijjati.

jē bhikkhū ḍāgavaccaṁsi vā sāgavaccaṁsi vā mūlavaccaṁsi vā kotthumbharivaccaṁsi vā khāravaccaṁsi vā jīrayavaccaṁsi vā damaṇagavaccaṁsi vā marugahavaccaṁsi vā uccāraṁ vā pāsavaṇaṁ vā pariṭṭhavēti pariṭṭhaventaṁ vā sātijjati.

jē bhikkhū asōgavanaṁsi vā sattivaṇṇavanaṁsi vā campagavanaṁsi vā cūyavanaṁsi vā annatarēsu tahappagārēsu vā pattōvaēsu pupphōvaēsu phalōvaēsu chāōvaēsu uccāraṁ vā pāsavaṇaṁ vā pariṭṭhavēti pariṭṭhaventaṁ vā sātijjati.

jē bhikkhū rāō vā viyālē vā uccāra-pāsavaṇēṇa ubbāhijjamāṇē sapāyaṁsi vā parapāyaṁsi vā uccāra-pāsavaṇaṁ pariṭṭhavettā anuggaē sūriē ēḍēti ēḍentaṁ vā sātijjati -. 

taṁ sēvamāṇē āvajjaï māsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū rāyaṁ attīkarēti attīkarentaṁ vā sātijjati.

jē bhikkhū rāyaṁ accīkarēti accīkarentaṁ vā sātijjati.

jē bhikkhū rāyaṁ atthīkarēti atthīkarentaṁ vā sātijjati.

jē bhikkhū rāyārakkhiyaṁ attīkarēti attīkarentaṁ vā sātijjati.

jē bhikkhū rāyārakkhiyaṁ accīkarēti accīkarentaṁ vā sātijjati.

jē bhikkhū rāyārakkhiyaṁ attīkarēti atthīkarentaṁ vā sātijjati.

jē bhikkhū nagarārakkhiyaṁ attīkarēti attīkarentaṁ vā sātijjati.

jē bhikkhū nagarārakkhiyaṁ accīkarēti accīkarentaṁ vā sātijjati.

jē bhikkhū nagarārakkhiyaṁ atthīkarēti atthīkarentaṁ vā sātijjati.

jē bhikkhū nigamārakkhiyaṁ attīkarēti attīkarentaṁ vā sātijjati.

jē bhikkhū nigamārakkhiyaṁ accīkarēti accīkarentaṁ vā sātijjati.

jē bhikkhū nigamārakkhiyaṁ atthīkarēti atthīkarentaṁ vā sātijjati.

jē bhikkhū dēsārakkhiyaṁ attīkarēti attīkarentaṁ vā sātijjati.

jē bhikkhū dēsārakkhiyaṁ accīkarēti accīkarentaṁ vā sātijjati.

jē bhikkhū dēsārakkhiyaṁ atthīkarēti atthīkarentaṁ vā sātijjati.

jē bhikkhū savvārakkhiyaṁ attīkarēti attīkarentaṁ vā sātijjati.

jē bhikkhū savvārakkhiyaṁ accīkarēti accīkarentaṁ vā sātijjati.

jē bhikkhū savvārakkhiyaṁ atthīkarēti atthīkarentaṁ vā sātijjati.

jē bhikkhū kasiṇāō ōsahīō āhārēti āhārentaṁ vā sātijjati.

jē bhikkhū āyariya-uvajjhāēhiṁ avidinnaṁ vigatiṁ āhārēti āhārentaṁ vā sātijjati ।. 

jē bhikkhū ṭhavaṇa-kulāiṁ ajāṇiya apucchiya agavēsiya puvvāmēva piṇḍavāya-paḍiyāē anuppavisati anuppavisantaṁ vā sātijjati.

jē bhikkhū nigganthīṇaṁ uvassayaṁsi avihīē anuppavisati anuppavisantaṁ vā sātijjati.

jē bhikkhū nigganthīṇaṁ āgamanapahaṁsi daṇḍagaṁ vā laṭṭhiyaṁ vā rayaharaṇaṁ vā muhappottiyaṁ vā annayaraṁ vā uvagaraṇajāyaṁ ṭhavēti ṭhaventaṁ vā sātijjati.

jē bhikkhū navāiṁ anuppaṇāiṁ ahigaraṇāiṁ uppāēti uppāentaṁ vā sātijjati.

jē bhikkhū pōrāṇāiṁ ahigaraṇāiṁ khāmiya viōsamiyāiṁ puṇō udīrēti udīrentaṁ vā sātijjati.

jē bhikkhū muhaṁ vipphāliya-vipphāliya hasati hasantaṁ vā sātijjati.

jē bhikkhū pāsatthassa saṅghāḍayaṁ dēti dentaṁ vā sātijjati.

jē bhikkhū pāsatthassa saṅghāḍayaṁ paḍicchati paḍicchantaṁ vā sātijjati.

jē bhikkhū ōsannassa saṅghāḍayaṁ dēti dentaṁ vā sātijjati.

jē bhikkhū ōsannassa saṅghāḍayaṁ paḍicchati paḍicchantaṁ vā sātijjati.

jē bhikkhū kusīlassa saṅghāḍayaṁ dēti dentaṁ vā sātijjati.

jē bhikkhū kusīlassa saṅghāḍayaṁ paḍicchati paḍicchantaṁ vā sātijjati.

jē bhikkhū nitiyassa saṅghāḍayaṁ dēti dentaṁ vā sātijjati.

jē bhikkhū nitiyassa saṅghāḍayaṁ paḍicchati paḍicchantaṁ vā sātijjati.

jē bhikkhū saṁsattassa saṅghāḍayaṁ dēti dentaṁ vā sātijjati.

jē bhikkhū saṁsattassa saṅghāḍayaṁ paḍicchatti paḍicchantaṁ vā sātijjati.

jē bhikkhū udaollēṇa vā sasiṇiddhēṇa vā hatthēṇa vā mattēṇa vā davvīē vā bhāyaṇēṇa vā asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

ēvaṁ ekkavīsaṁ hatthā bhāṇiyavvā. jē bhikkhū sasiṇiddhēṇa vā sasarakkhēṇa vā maṭṭiyā saṁsaṭṭhēṇa vā ūsasaṁsaṭṭhēṇa vā lōṇasaṁsaṭṭhēṇaṁ vā hariyālasaṁsaṭṭhēṇa vā manōsilā saṁsaṭṭhēṇa vā vaṇṇiya saṁsaṭṭhēṇa vā gēruyasaṁsaṭṭhēṇa vā sēḍhiyasaṁsaṭṭhēṇa vā sōraṭṭhiya saṁsaṭṭhēṇa vā hiṅgulasaṁsaṭṭhēṇa vā añjanasaṁsaṭṭhēṇa vā loddhasaṁsaṭṭhēṇa vā kukkasasaṁsaṭṭhēṇa vā piṭṭhasaṁsaṭṭhēṇa vā kandasaṁsaṭṭhēṇa vā mūlasaṁsaṭṭhēṇa vā siṅgabērasaṁsaṭṭhēṇa vā ipuiragasaṁsaṭṭhēṇa vā ukkuṭṭhasaṁsaṭṭhēṇa vā hatthēṇa vā mattēṇa vā davvīē vā bhāyaṇēṇa vā asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū gāmārakkhiyaṁ attīkarēti attīkarentaṁ vā sātijjati.

jē bhikkhū gāmārakkhiyaṁ accīkarēti accīkarentaṁ vā sātijjati.

jē bhikkhū gāmārakkhiyaṁ atthīkarēti atthīkarentaṁ vā sātijjati.

jē bhikkhū dēsārakkhiyaṁ attīkarēti attīkarentaṁ vā sātijjati.

jē bhikkhū dēsārakkhiyaṁ accīkarēti accīkarentaṁ vā sātijjati.

jē bhikkhū dēsārakkhiyaṁ atthīkarēti atthīkarentaṁ vā sātijjati.

jē bhikkhū sīmārakkhiyaṁ attīkarēti attīkarentaṁ vā sātijjati.

jē bhikkhū sīmārakkhiyaṁ accīkarēti accīkarentaṁ vā sātijjati.

jē bhikkhū sīmārakkhiyaṁ atthīkarēti atthīkarentaṁ vā sātijjati.

jē bhikkhū raṇṇārakkhiyaṁ attīkarēti attīkarentaṁ vā sātijjati.

jē bhikkhū raṇṇārakkhiyaṁ accīkarēti accīkarentaṁ vā sātijjati.

jē bhikkhū raṇṇārakkhiyaṁ atthīkarēti atthīkarentaṁ vā sātijjati.

jē bhikkhū savvārakkhiyaṁ attīkarēti attīkarentaṁ vā sātijjati.

jē bhikkhū savvārakkhiyaṁ accīkarēti accīkarentaṁ vā sātijjati.

jē bhikkhū savvārakkhiyaṁ atthīkarēti atthīkarentaṁ vā sātijjati.

jē bhikkhū annamannassa pāē āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū annamannassa pāē saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū annamannassa pāē tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū annamannassa pāē loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvṭṭentaṁ vā sātijjati.

jē bhikkhū annamannassa pāē sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū annamannassa pāē phumejja vā raejja vā phumentaṁ vā raentaṁ vā sātijjati.

jē bhikkhū annamannassa kāyaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū annamannassa kāyaṁ saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū annamannassa kāyaṁ tellēṇa vā ghaēṇa vā vasāē navanīēṇa vā abbhaṅgejja vā makkhejja vā abbheṅgentaṁ vā makkhentaṁ vā sātijjati.

jē bhikkhū annamannassa kāyaṁ loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū annamannassa kāyaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū annamannassa kāyaṁsi vaṇaṁ phumejja vā raejja vā phumentaṁ vā raentaṁ vā sātijjati ।. 

jē bhikkhū annamannassa kāyaṁsi vaṇaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū annamannassa kāyaṁsi vaṇaṁ saṁvāhejja vā palimaddejja vā saṁvāhentaṁ vā palimaddētaṁ vā sātijjati.

jē bhikkhū annamannassa kāyaṁsi vaṇaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū annamannassa kāyaṁsi vaṇaṁ loddhēṇa vā kkakēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū annamannassa kāyaṁsi vaṇaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū annamannassa kāyaṁsi gaṇḍaṁ phumejja vā raejja vā phumentaṁ vā raentaṁ vā sātijjati.

jē bhikkhū annamannassa kāyaṁsi gaṇḍaṁ vā piḍagaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindejja vā vicchindejja vā acchindentaṁ vā vicchindentaṁ vā sātijjati ।. 

jē bhikkhū annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ nīharejja vā visōhejja vā nīharentaṁ vā visōhentaṁ vā sātijjati.

jē bhikkhū annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā pūyaṁ vā sōṇiyaṁ vā nīharittā vā visōhittā vā sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sā0.

jē bhikkhū annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpejja vā vilimpejja vā ālimpentaṁ vā vilimpentaṁ vā sātijjati.

jē bhikkhū annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇa acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpittā vā vilimpittā vā tellēṇa vā ghaēṇa vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpittā vā vilimpittā vā tellēṇa vā ghaēṇa vā vasāē vā navanīēṇa vā abbhaṅgettā vā makkhettā vā annayarēṇaṁ dhūvaṇajāēṇaṁ dhūvejja vā padhūvejja vā dhūvantaṁ vā padhūvantaṁ vā sātijjati.

jē bhikkhū annamannassa pālukimiyaṁ vā kucchikimiyaṁ vā aṅgulīē nivēsiya-nivēsiya nīharati nīharantaṁ vā sātijjati.

jē bhikkhū annamannassa dīhāō naha-sihāō kappejja vā saṇṭhavejja vā kappentaṁ vā saṇṭhēventaṁ vā sātijjati.

jē bhikkhū annamannassa dīhāiṁ jaṅgha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annamannassa dīhāiṁ vatthi-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annamannassa dīhāiṁ cakkhu-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annamannassa dīhāiṁ kakkhāṇa-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annamannassa dīhāiṁ maṁsu-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annamannassa dantē āghaṁsejja vā paghaṁsejja vā āghaṁsantaṁ vā paghaṁsantaṁ vā sātijjati.

jē bhikkhū annamannassa dantē ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū annamannassa dantē phumejja vā raejja vā phumentaṁ vā raentaṁ vā sātijjati ।. 

jē bhikkhū annamannassa uṭṭhē āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū annamannassa uṭṭhē saṁvāhejja vā palimaddejja vā saṁvāhentaṁ vā paliṁmaddentaṁ vā sātijjati.

jē bhikkhū annamannassa uṭṭhē tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū annamannassa uṭṭhē loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū annamannassa uṭṭhē sīōdaga-viyaḍēṇa vā usiṇōdaga-viyaḍēṇa vā ucchō-lejja vā padhōvejja vā ucchōlentaṁ vā padhōventaṁ vā sātijjati.

jē bhikkhū annamannassa uṭṭhē phumejja vā raejja vā phumentaṁ vā raentaṁ vā sātijjati.

jē bhikkhū annamannassa dīhāiṁ uttaroṭṭha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati. [jē bhikkhū annamannassa dīhāiṁ nāsā-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati].

jē bhikkhū annamannassa dīhāiṁ acchi-pattāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annamannassa acchīṇi āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū annamannassa acchīṇi saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū annamannassa acchīṇi tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū annamannassa acchīṇi loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū annamannassa acchīṇi sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū annamannassa acchīṇi phumejja vā raejja vā phumentaṁ vā raentaṁ vā sātijjati.

jē bhikkhū annamannassa dīhāiṁ bhamuga-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annamannassa dīhāiṁ pāsa-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annamannassa kāyāō sēyaṁ vā jallaṁ vā paṅkaṁ vā malaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū annamannassa acchimalaṁ vā kaṇṇamalaṁ vā dantamalaṁ vā nahamalaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū gāmāṇugāmaṁ dūijjamāṇē annamannassa sīsaduvāriyaṁ karēti karentaṁ vā sātijjati ।. 

jē bhikkhū sāṇuppaē uccāra-pāsavaṇabhūmiṁ na paḍilēhēti na paḍēlēhentaṁ vā sātijjati ।. 

jē bhikkhū taō uccāra-pāsavaṇabhūmīō na paḍilēhēti na paḍēlēhentaṁ vā sātijjati.

jē bhikkhū khuḍḍāgaṁsi thaṇḍilaṁsi uccāra-pāsavaṇaṁ pariṭṭhavēti pariṭṭhaventaṁ vā sā0.

jē bhikkhū uccāra-pāsavaṇa avihīē pariṭṭhavēti pariṭṭhaventaṁ vā sātijjati.

jē bhikkhū uccāra-pāsavaṇaṁ pariṭṭhavettā na puñchati na puñchantaṁ vā sātijjati.

jē bhikkhū uccāra-pāsavaṇaṁ pariṭṭhavettā kaṭṭhēṇa vā kaliñcēṇa vā aṅguliyāē vā salāgāē vā puñchati puñchantaṁ vā sātijjati.

jē bhikkhū uccāra-pāsavaṇaṁ pariṭṭhavettā nāyamati nāyamantaṁ vā sātijjati.

jē bhikkhū uccāra-pāsavaṇaṁ pariṭṭhavettā tatthēva āyamati āyamantaṁ vā sātijjati.

jē bhikkhū uccāra-pāsavaṇaṁ pariṭṭhavettā atidūrē āyamati āyamantaṁ vā sātijjati.

jē bhikkhū uccāra-pāsavaṇaṁ pariṭṭhavettā paraṁ tiṇhaṁ nāvāpūrāṇaṁ āyamati āyamantaṁ vā sātijjati.

jē bhikkhū aparihāriē ṇaṁ parihāriyaṁ būyā ēhi ajjō ! tumaṁ ca ahaṁ ca ēgaō asanaṁ vā pānaṁ khāimaṁ vā sāimaṁ vā paḍiggāhettā taō pacchā pattēyaṁ-pattēyaṁ bhokkhāmō vā pāhāmō vā jē taṁ ēvaṁ vadati vadantaṁ vā sātijjati-taṁ sēvamāṇē āvajjaï māsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū sacittarukkhamūlaṁsi ṭhiccā ālōejja vā palōejja vā ālōentaṁ vā palōentaṁ vā sātijjati.

jē bhikkhū sacittarukkhamūlaṁsi ṭhāṇaṁ vā sejjaṁ vā nisīhiyaṁ vā cēēti cēentaṁ vā sātijjati.

jē bhikkhū sacittarukkhamūlaṁsi ṭhiccā asanaṁ vā pānaṁ vā khāimaṁ vā sāimaṁ vā āhārēti āhārentaṁ vā sātijjati.

jē bhikkhū sacittarukkhamūlaṁsi ṭhiccā uccāraṁ vā pāsavaṇaṁ vā pariṭṭhavēti pariṭṭhaventaṁ vā sātijjati.

jē bhikkhū sacittarukkhamūlaṁsi ṭhiccā sajjhāyaṁ karēti karentaṁ vā sātijjati.

jē bhikkhū sacittarukkhamūlaṁsi ṭhiccā sajjhāyaṁ uddisati uddisantaṁ vā sātijjati.

jē bhikkhū sacittarukkhamūlaṁsi ṭhiccā sajjhāyaṁ samuddisati samuddisantaṁ vā sātijjati ।. 

jē bhikkhū sacittarukkhamūlaṁsi ṭhiccā sajjhāyaṁ anujāṇati anujāṇantaṁ vā sāti0.

jē bhikkhū sacittarukkhamūlaṁsi ṭhiccā sajjhāyaṁ vāēti vāentaṁ vā sātijjati.

jē bhikkhū sacittarukkhamūlaṁsi ṭhiccā sajjhāyaṁ paḍicchati paḍicchanti vā sāti0 ।. 

jē bhikkhū sacittarukkhamūlaṁsi ṭhiccā sajjhāyaṁ pariyaṭṭēti pariyaṭṭētaṁ vā sāti0 ।. 

jē bhikkhū appaṇō saṅghāḍiṁ annaütthiēṇa vā gāratthiēṇa vā sivvāvēti sivvāventaṁ vā sātijjati.

jē bhikkhū appaṇō saṅghāḍīē dīha-suttāiṁ karēti karentaṁ vā sātijjati.

jē bhikkhū piumandaṁ-palāsayaṁ vā paḍōla-palāsayaṁ vā billa-palāsayaṁ vā sīōdaga viyaḍēṇa vā usiṇōdaga-viyaḍēṇa vā samphāṇiya-samphāṇiya āhārēti āhārentaṁ vā sātijjati.

jē bhikkhū pāḍihāriyaṁ pāyapuñchaṇayaṁ jāittā tamēva rayaṇiṁ paccappiṇissāmi tti suē paccappiṇati paccappiṇantaṁ vā sātijjati.

jē bhikkhū pāḍihāriyaṁ pāyapuñchaṇayaṁ jāittā suē paccappiṇissāmi tti tamēva rayaṇiṁ paccappiṇati paccappiṇantaṁ vā sātijjati.

jē bhikkhū sāgāriyaṁ-santiyaṁ pāyapuñchaṇayaṁ jāittā tamēva rayaṇiṁ paccappiṇissāmi tti suē paccappiṇati paccappiṇantaṁ vā sātijjati.

jē bhikkhū sāgāriyaṁ-santiyaṁ pāyapuñchaṇayaṁ jāittā suē paccappiṇissāmi tti tamēva rayaṇiṁ paccappiṇati paccappiṇantaṁ vā sātijjati.

jē bhikkhū pāḍihāriyaṁ daṇḍayaṁ vā laṭṭhiyaṁ vā avalēhaṇiyaṁ vā vēṇusūiṁ vā jāittā tamēva rayaṇiṁ paccappiṇissāmi tti suē paccappiṇati paccappiṇantaṁ vā sātijjati.

jē bhikkhū pāḍihāriyaṁ daṇḍayaṁ vā laṭṭhiyaṁ vā avalēhaṇiyaṁ vā vēṇusūiṁ vā jāittā suē paccappiṇissāmi tti tamēva rayaṇiṁ paccappiṇati paccappiṇantaṁ vā sātijjati.

jē bhikkhū sāgāriya-santiyaṁ daṇḍayaṁ vā laṭṭhiyaṁ vā avalēhaṇiyaṁ vā vēṇusūiṁ vā jāittā suē paccappiṇissāmi tti tamēva rayaṇiṁ paccappiṇati paccappiṇantaṁ vā sātijjati.

jē bhikkhū sāgāriya-santiyaṁ daṇḍayaṁ vā laṭṭhiyaṁ vā avalēhaṇiyaṁ vā vēṇusūiṁ vā jāittā suē paccappiṇissāmi tti tamēva rayaṇiṁ paccappiṇati paccappiṇantaṁ vā sātijjati.

jē bhikkhū pāḍihāriyaṁ sejjā-santhārayaṁ paccappiṇittā doccaṁ pi aṇaṇuṇṇaviya ahiṭṭhēti ahiṭṭhentaṁ vā sātijjati. ēvaṁ sāgāriya santiē vi.

jē bhikkhū pāḍihāriyaṁ vā sāgāriya-santiyaṁ vā sejjāsanthārayaṁ paccappiṇittā doccaṁ pi aṇaṇuṇṇaviya ahiṭṭhēti ahiṭṭhentaṁ vā sātijjati.

jē bhikkhū pāḍihāriyaṁ vā sāgāriya-santiyaṁ vā sejjāsanthārayaṁ apaccappiṇittā doccaṁ pi aṇaṇuṇṇaviya ahiṭṭhēti ahiṭṭhentaṁ vā sātijjati.

jē bhikkhū saṇakappāsāō vā uṇṇakappāsāō vā poṇḍakappāsāō vā amilakappāsāō vā dīha-suttaṁ karēti karentaṁ vā sātijjati.

jē bhikkhū sacittāiṁ dārudaṇḍāṇi vā vēṇudaṇḍāṇi vā vettadaṇḍāṇi vā karēti karentaṁ vā sātijjati ।. 

jē bhikkhū sacittāiṁ dārudaṇḍāṇi jāva vettadaṇḍāṇi vā dharēti dharentaṁ vā sātijjati.

jē bhikkhū sacittāiṁ dārudaṇḍāṇi jāva vettadaṇḍāṇi vā paribhuñjati paribhuñjantaṁ vā sāti0 ।. 

jē bhikkhū cittāiṁ dārudaṇḍāṇi vā vēṇudaṇḍāṇi vā vettadaṇḍāṇi vā karēti karentaṁ vā sātijjati ।. 

jē bhikkhū cittāiṁ dārudaṇḍāṇi jāva vettadaṇḍāṇi vā dharēti dharentaṁ vā sātijjati.

jē bhikkhū cittāiṁ dārudaṇḍāṇi jāva vettadaṇḍāṇi vā paribhuñjati paribhuñjantaṁ vā sātijjati.

jē bhikkhū vicittāiṁ dārudaṇḍāṇi vā vēṇudaṇḍāṇi vā vettadaṇḍāṇi vā karēti karentaṁ vā sātijjati ।. 

jē bhikkhū vicittāiṁ dārudaṇḍāṇi jāva vettadaṇḍāṇi vā dharēti dharentaṁ vā sātijjati.

jē bhikkhū vicittāiṁ dārudaṇḍāṇi jāva paribhuñjati paribhuñjantaṁ vā sātijjati.

jē bhikkhū navaga-nivēsaṁsi gāmaṁsi vā nagaraṁsi vā khēḍaṁsi vā kabbaḍaṁsi vā maḍambaṁsi vā dōṇamuhaṁsi vā paṭṭaṇaṁsi vā āsamaṁsi vā nivēsaṇaṁsi vā nigamaṁsi vā sambāhaṁsi vā rāyahāṇiṁsi vā sannivēsaṁsi vā anuppavisittā asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū navaga-nivēsaṁsi ayāgaraṁsi vā tambāgaraṁsi vā taüāgaraṁsi vā sīsāgaraṁsi vā hiraṇṇāgaraṁsi vā suvaṇṇāgaraṁsi vā rayaṇāgaraṁsi vā vaïrāgaraṁsi vā anuppavisittā asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū muha-vīṇiyaṁ karēti karentaṁ vā sātijjati.

jē bhikkhū danta-vīṇiyaṁ karēti karentaṁ vā sātijjati.

jē bhikkhū uṭṭha-vīṇiyaṁ karēti karentaṁ vā sātijjati.

jē bhikkhū nāsā-vīṇiyaṁ karēti karentaṁ vā sātijjati.

jē bhikkhū kakkha-vīṇiyaṁ karēti karentaṁ vā sātijjati.

jē bhikkhū hattha-vīṇiyaṁ karēti karentaṁ vā sātijjati.

jē bhikkhū naha-vīṇiyaṁ karēti karentaṁ vā sātijjati.

jē bhikkhū patta-vīṇiyaṁ karēti karentaṁ vā sātijjati.

jē bhikkhū puppha-vīṇiyaṁ karēti karentaṁ vā sātijjati.

jē bhikkhū phala-vīṇiyaṁ karēti karentaṁ vā sātijjati.

jē bhikkhū bīya-vīṇiyaṁ karēti karentaṁ vā sātijjati.

jē bhikkhū hariya-vīṇiyaṁ karēti karentaṁ vā sātijjati.

jē bhikkhū muha-vīṇiyaṁ vāēti vāentaṁ vā sātijjati.

jē bhikkhū danta-vīṇiyaṁ vāēti vāentaṁ vā sātijjati.

jē bhikkhū uṭṭha-vīṇiyaṁ vāēti vāentaṁ vā sātijjati.

jē bhikkhū nāsā-vīṇiyaṁ vāēti vāentaṁ vā sātijjati.

jē bhikkhū kakkha-vīṇiyaṁ vāēti vāentaṁ vā sātijjati.

jē bhikkhū hattha-vīṇiyaṁ vāēti vāentaṁ vā sātijjati.

jē bhikkhū naha-vīṇiyaṁ vāēti vāentaṁ vā sātijjati.

jē bhikkhū patta-vīṇiyaṁ vāēti vāentaṁ vā sātijjati.

jē bhikkhū puppha-vīṇiyaṁ vāēti vāentaṁ vā sātijjati.

jē bhikkhū phala-vīṇiyaṁ vāēti vāentaṁ vā sātijjati.

jē bhikkhū bīya-vīṇiyaṁ vāēti vāentaṁ vā sātijjati.

jē bhikkhū hariya-vīṇiyaṁ vāēti vāentaṁ vā sātijjati.

jē bhikkhū uddēsiyaṁ sejjaṁ anupavisati anupavisantaṁ vā sātijjati.

jē bhikkhū sapāhuḍiyaṁ sejjaṁ anupavisati anupavisantaṁ vā sātijjati.

jē bhikkhū saparikammaṁ sejjaṁ anupavisati anupavisantaṁ vā sātijjati.

jē bhikkhū natthi sambhōgavattiyā kirayatti vadati vadantaṁ vā sātijjati.

jē bhikkhū lāuyapāyaṁ vā dārupāyaṁ vā maṭṭiyāpāyaṁ vā alaṁ thiraṁ dhuvaṁ dhāraṇijjaṁ paribhindiya-paribhindiya pariṭṭhavēti pariṭṭhaventaṁ vā sātijjati.

jē bhikkhū vatthaṁ vā paḍiggahaṁ vā kambalaṁ vā pāyapuñchaṇayaṁ vā alaṁ thiraṁ dhuvaṁ dhāraṇijjaṁ palichindiya-palichindiya pariṭṭhavēti pariṭṭhaventaṁ vā sātijjati.

jē bhikkhū daṇḍagaṁ vā [laṭṭhiyaṁ vā avalēhaṇiyaṁ vā] vēṇusūiyaṁ vā alaṁ thiraṁ dhuvaṁ dhāraṇijjaṁ palibhañjiya-palibhañjiya pariṭṭhavēti pariṭṭhaventaṁ vā sātijjati.

jē bhikkhū atirēyapamāṇaṁ rayaharaṇaṁ sīsāiṁ dharēti dharentaṁ vā sātijjati.

jē bhikkhū suhumāiṁ rayaharaṇa-sīsāiṁ karēti karentaṁ vā sātijjati.

jē bhikkhū rayaharaṇaṁ kaṇḍūsaga-bandhēṇa bandhanti bandhantaṁ vā sātijjati.

jē bhikkhū rayaharaṇaṁ avihīē bandhati bandhantaṁ vā sātijjati.

jē bhikkhū rayaharaṇassa ekkaṁ bandhaṁ dēti dentaṁ vā sātijjati.

jē bhikkhū rayaharaṇassa paraṁ tiṇhaṁ bandhāṇaṁ dēti dentaṁ vā sātijjati.

jē bhikkhū rayaharaṇaṁ anisaṭṭhaṁ dharēti dharentaṁ vā sātijjati.

jē bhikkhū rayaharaṇaṁ vōsaṭṭhaṁ dharēti dharentaṁ vā sātijjati.

jē bhikkhū rayaharaṇaṁ ahiṭṭhēti ahiṭṭhentaṁ vā sātijjati.

jē bhikkhū rayaharaṇaṁ ussīsamūlē ṭhavēti ṭhaventaṁ vā sātijjati.

jē bhikkhū rayaharaṇaṁ tuyaṭṭēti tuyaṭṭentaṁ vā sātijjati.

taṁ sēvamāṇē āvajjaï māsiyaṁ parihāraṭṭhāṇaṁ ugghātiyaṁ. 



---------------------------------------------------------------------
jē bhikkhū māuggāmaṁ mēhuṇa-vaḍiyāē vinnavēti vinnaventaṁ vā sātijjati.

jē bhikkhū māuggāmassamēhuṇa-vaḍiyāē hatthakammaṁ karēti karentaṁ vā sātijjati.

jē bhikkhū māuggāmassa mēhuṇa-vaḍiyāē aṅgādānaṁ kaṭṭhēṇa vā kaliñcēṇa vā aṅguliyāē vā salāgāē vā sañcālēti sañcālentaṁ vā sātijjati.

jē bhikkhū māuggāmassa mēhuṇa-vaḍiyāē aṅgādānaṁ saṁvāhejja vā palimaddejja vā saṁvāhentaṁ vā palimaddettaṁ vā sātijjati.

jē bhikkhū māuggāmassa mēhuṇa-vaḍiyāē aṅgādānaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē aṅgādānaṁ kakkēṇa vā loddhēṇa vā paümacuṇṇēṇa vā ṇhāṇēṇa vā siṇāṇēṇa vā vaṇṇēṇa vā cuṇṇēṇa vā uvvaṭṭēti vā parivaṭṭēti vā uvvaṭṭentaṁ vā parivaṭṭentaṁ vā sātijjati.

jē bhikkhū māuggāmassa mēhuṇa-vaḍiyāē aṅgādānaṁ sīōdaga-viyaḍēṇa vā usiṇōdaga viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē aṅgādānaṁ nicchollēti nicchollentaṁ vā sātijjati।. 

jē bhikkhū māuggāmassa mēhuṇa-vaḍiyāē aṅgādānaṁ jiṅghati jiṅghantaṁ vā sātijjati.

jē bhikkhū māuggāmassa mēhuṇa-vaḍiyāē aṅgādānaṁ annayaraṁsi acittaṁsi sōyaṁsi anupavēsettā sukkapoggalē nigghāyati nigghāyantaṁ vā sātijjati.

jē bhikkhū māuggāmaṁ mēhuṇa-vaḍiyāē avāuḍiṁ sayaṁ kujjā sayaṁ būyā vā karentaṁ vā vayantaṁ vā sātijjati.

jē bhikkhū māuggāmassa mēhuṇa-vaḍiyāē kalahaṁ kujjā kalahaṁ būyā kalaha-vaḍiyāē gacchati gacchantaṁ vā sātijjati.

jē bhikkhū māuggāmassa mēhuṇa-vaḍiyāē lēhaṁ lihati lēhaṁ lihāvēti lēhavaḍiyāē vā gacchati gacchantaṁ vā sātijjati.

jē bhikkhū māuggāmassa mēhuṇa-vaḍiyāē pōsantaṁ vā piṭṭhantaṁ vā bhallāyaēṇa uppāēti uppāentaṁ vā sātijjati.

jē bhikkhū māuggāmassa mēhuṇa-vaḍiyāē pōsantaṁ vā piṭṭhantaṁ vā bhallāyaēṇa uppāettā sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē pōsantaṁ vā piṭṭhantaṁ vā bhallāyaēṇa uppāettā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpejja vā vilimpejja vā ālimpentaṁ vā vilimpentaṁ vā sātijjati.

jē bhikkhū māuggāmassa mēhuṇa-vaḍiyāē pōsantaṁ vā piṭṭhantaṁ vā bhallāyaēṇa uppāettā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpettā vā vilimpettā vā tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē pōsantaṁ vā piṭṭhantaṁ vā bhallāyaēṇa uppāettā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpettā vā vilimpettā vā tellēṇa vā ghaēṇa vā vasāē vā navanīēṇa vā abbhaṅgettā vā makkhettāvā annayarēṇaṁ dhūvaṇa-jāēṇaṁ dhūvejja vā padhūvejja vā dhūventaṁ vā padhūventaṁ vā sātijjati.

jē bhikkhū māuggāmassa mēhuṇa-vaḍiyāē kasiṇāiṁ vatthāiṁ dharēti dharentaṁ vā sātijjati.

jē bhikkhū māuggāmassa mēhuṇa-vaḍiyāē ahayāiṁ vatthāiṁ dharēti dharentaṁ vā sātijjati ।. 

jē bhikkhū māuggāmassa mēhuṇa-vaḍiyāē dhōya-rattāiṁ vatthāiṁ dharēti dharentaṁ vā sātijjati [jē bhikkhū māuggāmassa mēhuṇa-vaḍiyāē malināiṁ vatthāiṁ dharēti dharentaṁ vā sātijjati.]. 

jē bhikkhū māuggāmassa mēhuṇa-vaḍiyāē cittāiṁ vatthāiṁ dharēti dharentaṁ vā sātijjati ।. 

jē bhikkhū māuggāmassa mēhuṇa-vaḍiyāē vicittāiṁ vatthāiṁ dharēti dharentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō pāē āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū māuggāmassa mēhuṇa-vaḍiyāē appaṇō pāē saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō pāē tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō pāē loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō pāē sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō pāē phumejja vā raejja vā phumentaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁ saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁ tellēṇa vā ghaēṇa vā vasāē vā navanīēṇa vā abbheṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁ loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁ phumejja vā raejja vā phumentaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi vaṇaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi vaṇaṁ saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi vaṇaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi vaṇaṁ loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi vaṇaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi vaṇaṁ phumejja vā raejja vā phumentaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindejja vā vicchindejja vā acchindentaṁ vā vicchindentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpejja vā vilimpejja vā ālimpentaṁ vā vilimpentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpettā vā vilimpettā vā tellēṇaṁ vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharittā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpettā vā vilimpettā vā tellēṇaṁ vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgettā vā makkhettā vā annayarēṇaṁ dhūvaṇa-jāēṇaṁ dhūvejja vā padhūvejja vā dhūventaṁ vā padhūventaṁ vā sātijjati.

jē bhikkhū māuggāmassa mēhuṇa-vaḍiyāē appaṇō pālukimiyaṁ vā kucchikimiyaṁ vā aṅgulīē nivēsiya-nivēsiya nīharenta vā sātijjati.

jē bhikkhū māuggāmassa mēhuṇa-vaḍiyāē appaṇō dīhāō naha-sihāō kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dīhāiṁ jaṅgha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dīhāiṁ vatthi-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dīhāiṁ cakkhu-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dīhāiṁ kakkhāṇa-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dīhāiṁ maṁsu-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dantē āghaṁsejja vā paghaṁsejja vā āghaṁsantaṁ vā paghaṁsantaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dantē ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dantē phumejja vā raejja vā phumentaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō uṭṭhē āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū māuggāmassa mēhuṇa-vaḍiyāē appaṇō uṭṭhē saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō uṭṭhē tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō uṭṭhē loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō uṭṭhē sīōdaga-viyaḍēṇa vā usiṇōdaga-viyēḍaṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō uṭṭhē phumejja vā raejjā vā phumentaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dīhāiṁ uttaroṭṭha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati. [jē bhikkhū māuggāmassa mēhuṇa-vaḍiyāē appaṇō dīhāiṁ nāsā-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.]. 

jē bhikkhū māuggāmassa mēhuṇa-vaḍiyāē appaṇō dīhāiṁ acchi-pattāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē appaṇō acchīṇi āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū māuggāmassa mēhuṇa-vaḍiyāē appaṇō acchīṇi saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō acchīṇi tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō acchīṇi loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvṭṭejja vā ullōlentaṁ vā uvvaṭṭentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō acchīṇi sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō acchīṇi phumejja vā raejja vā phumentaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dīhāiṁ bhamuga-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē appaṇō dīhāiṁ pāsa-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē appaṇō kāyāō sēyaṁ vā jallaṁ vā paṅkaṁ vā malaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū māuggāmassa mēhuṇa-vaḍiyāē appaṇō acchimalaṁ vā kaṇṇamalaṁ vā dantamalaṁ vā nahamalaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū māuggāmassa mēhuṇa-vaḍiyāē gāmāṇugāmaṁ dūijjamāṇē appaṇō sīsaduvāriyaṁ karēti karentaṁ vā sātijjati.

jē bhikkhū māuggāmassa mēhuṇa-vaḍiyāē khīraṁ vā dahiṁ vā navanīyaṁ vā sappiṁ vā gulaṁ vā khaṇḍaṁ vā sakkaraṁ vā macchaṇḍiyaṁ vā annayaraṁ vā paṇīyaṁ āhāraṁ āhārēti āhārentaṁ vā sātijjati.

taṁ sēvamāṇē āvajjati cāummāsiyaṁ parihāraṭṭhāṇaṁ anugghātiyaṁ.



---------------------------------------------------------------------
jē bhikkhū māuggāmassa mēhuṇa-vaḍiyāē taṇamāliyaṁ vā muñjamāliyaṁ vā vettamāliyaṁ vā bhiṇḍamāliyaṁ vā mayaṇamāliyaṁ vā picchamāliyaṁ vā dantamāliyaṁ vā siṅgamāliyaṁ vā saṅkhamāliyaṁ vā haḍḍamāliyaṁ vā kaṭṭhamāliyaṁ vā pattamāliyaṁ vā pupphamāliyaṁ vā phalamāliyaṁ vā bījamāliyaṁ vā hariyamāliyaṁ vā karenti karentaṁ vā sātijjati.

jē bhikkhū māuggāmassa mēhuṇa-vaḍiyāē taṇamāliyaṁ vā muñjamāliyaṁ vā vettamāliyaṁ vā bhiṇḍamāliyaṁ vā mayaṇamāliyaṁ vā picchamāliyaṁ vā dantamāliyaṁ vā siṅgamāliyaṁ vā saṅkhamāliyaṁ vā haḍḍamāliyaṁ vā kaṭṭhamāliyaṁ vā pattamāliyaṁ vā pupphamāliyaṁ vā phalamāliyaṁ vā bījamāliyaṁ vā hariyamāliyaṁ vā dharēti dharentaṁ vā sātijjati.

jē bhikkhū māuggāmassa mēhuṇa-vaḍiyāē taṇamāliyaṁ vā muñjamāliyaṁ vā vettamāliyaṁ vā bhiṇḍamāliyaṁ vā mayaṇamāliyaṁ vā picchamāliyaṁ vā dantamāliyaṁ vā siṅgamāliyaṁ vā saṅkhamāliyaṁ vā haḍḍamāliyaṁ vā kaṭṭhamāliyaṁ vā pattamāliyaṁ vā pupphamāliyaṁ vā phalamāliyaṁ vā bījamāliyaṁ vā hariyamāliyaṁ vā piṇaddhati piṇaddhantaṁ vā sātijjati.

jē bhikkhū māuggāmassa mēhuṇa-vaḍiyāē aya-lōhāṇi vā tamba-lōhāṇi vā taüya lōhāṇi vā sīsaga-lōhāṇi vā ruppa-lōhāṇi vā suvaṇṇa-lōhāṇi vā karēti karentaṁ vā sātijjati.

jē bhikkhū māuggāmassa mēhuṇa-vaḍiyāē aya-lōhāṇi vā tamba-lōhāṇi vā taüya lōhāṇi vā sīsaga-lōhāṇi vā ruppa-lōhāṇi vā suvaṇṇa-lōhāṇi vā dharēti dharentaṁ vā sātijjati.

jē bhikkhū māuggāmassa mēhuṇa-vaḍiyāē aya-lōhāṇi vā tamba-lōhāṇi vā taüya lōhāṇi vā sīsaga-lōhāṇi vā ruppa-lōhāṇi vā suvaṇṇa-lōhāṇi vā paribhuñjati paribhuñjantaṁ vā sātijjati।. 

jē bhikkhū māuggāmassa mēhuṇa-vaḍiyāē hārāṇi vā addhahārāṇi vā ēgāvalī vā muttāvalī vā kanagāvalī vā rayaṇāvalī vā kaḍagāṇi vā tuḍiyāṇi vā kēūrāṇi vā kuṇḍalāṇi vā paṭṭāṇi vā maüḍāṇi vā palambasuttāṇi vā suvaṇṇasuttāṇi vā karēti karentaṁ vā sātijjati.

jē bhikkhū māuggāmassa mēhuṇa-vaḍiyāē hārāṇi vā addhahārāṇi vā ēgāvalī vā muttāvalī vā kaṇagāvalī vā rayaṇāvalī vā kaḍagāṇi vā tuḍiyāṇi vā kēūrāṇi vā kuṇḍalāṇi vā paṭṭāṇi vā maüḍāṇi vā palambasuttāṇi vā suvaṇṇasuttāṇi vā dharēti dharentaṁ vā sātijjati.

jē bhikkhū māuggāmassa mēhuṇa-vaḍiyāē hārāṇi vā addhahārāṇi vā ēgāvalī vā muttāvalī vā kanagāvalī vā rayaṇāvalī vā kaḍagāṇi vā tuḍiyāṇi vā kēūrāṇi vā kuṇḍalāṇi vā paṭṭāṇi vā maüḍāṇi vā palambasuttāṇi vā suvaṇṇasuttāṇi vā paribhuñjati paribhuñjantaṁ vā sātijjati.

jē bhikkhū māuggāmassa mēhuṇa-vaḍiyāē āīṇāṇi vā sahiṇāṇi vā kallāṇi vā sahiṇakallāṇāṇi vā āyāṇi vā kāyāṇi vā khōmāṇi vā dugullāṇi vā tirīḍapaṭṭāṇi vā malayāṇi vā pattuṇṇāṇi vā aṁsuyāṇi vā cīnaṁsuyāṇi vā dēsarāgāṇi vā amilāṇi vā gajjalāṇi vā phāḍigāṇi vā kōtavāṇi vā kambalāṇi vā pāvāragāṇi vā kanagāṇi vā kanagakatāṇi vā kanagapaṭṭāṇi vā kanagakhaciyāṇi vā kanagaphulliyāṇi vā vagghāṇi vā vivagghāṇi vā ābharaṇāṇi vā ābharaṇavicittāṇi vā uddāṇi vā gōramigāīṇagāṇi vā kiṇhamigāīṇagāṇi vā nīlamigāīṇagāṇi vā pēsāṇi vā pēsalēsāṇi vā karēti karentaṁ vā sātijjati.

jē bhikkhū māuggāmassa mēhuṇa-vaḍiyāē āīṇāṇi vā sahiṇāṇi vā kallāṇi vā sahiṇakallāṇāṇi vā āyāṇi vā kāyāṇi vā khōmāṇi vā dugullāṇi vā tirīḍapaṭṭāṇi vā malayāṇi vā pattuṇṇāṇi vā aṁsuyāṇi vā cīnaṁsuyāṇi vā dēsarāgāṇi vā amilāṇi vā gajjalāṇi vā phāḍigāṇi vā kōtavāṇi vā kambalāṇi vā pāvāragāṇi vā kanagāṇi vā kanagakatāṇi vā kanagapaṭṭāṇi vā kanagakhaciyāṇi vā kanagaphulliyāṇi vā vagghāṇi vā vivagghāṇi vā ābharaṇāṇi vā ābharaṇavicittāṇi vā uddāṇi vā gōramigāīṇagāṇi vā kiṇhamigāīṇagāṇi vā nīlamigāīṇagāṇi vā pēsāṇi vā pēsalēsāṇi vā dharēti dharentaṁ vā sātijjati.

jē bhikkhū māuggāmassa mēhuṇa-vaḍiyāē āīṇāṇi vā sahiṇāṇi vā kallāṇi vā sahiṇakallāṇāṇi vā āyāṇi vā kāyāṇi vā khōmāṇi vā dugullāṇi vā tirīḍapaṭṭāṇi vā malayāṇi vā pattuṇṇāṇi vā aṁsuyāṇi vā cīnaṁsuyāṇi vā dēsarāgāṇi vā amilāṇi vā gajjalāṇi vā phāḍigāṇi vā kōtavāṇi vā kambalāṇi vā pāvāragāṇi vā kanagāṇi vā kanagakatāṇi vā kanagapaṭṭāṇi vā kanagakhaciyāṇi vā kanagaphulliyāṇi vā vagghāṇi vā vivagghāṇi vā ābharaṇāṇi vā ābharaṇavicittāṇi vā uddāṇi vā gōramigāīṇagāṇi vā kiṇhamigāīṇagāṇi vā nīlamigāīṇagāṇi vā pēsāṇi vā pēsalēsāṇi vā paribhuñjati paribhuñjantaṁ vā sātijjati.

jē bhikkhū māuggassa mēhuṇa-vaḍiyāē akkhaṁsi vā uruṁsi vā udaraṁsi vā thaṇaṁsi vā gahāya sañcālēti sañcālentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa pāē āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū māuggāmassa mēhuṇa-vaḍiyāē annamannassa pāē saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa pāē tellēṇa vā ghaēṇa vā vasāē vā navanīēṇa vā abbhaṅgejjaṁ vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa pāē loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa pāē sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa pāē phumejja vā raejja vā phumentaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁ saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁ loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁ phumejja vā raejja vā phumentaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁsi vaṇaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁsi vaṇaṁ saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁsi vaṇaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁsi vaṇaṁ loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sā0 ।. 

jē bhikkhū māuggāmassa mēhuṇa-vaḍiyāē annamannassa kāyaṁsi vaṇaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁsi vaṇaṁ phumejja vā raejja vā phumentaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindejja vā vicchindejja vā acchindentaṁ vā vicchindētaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindejja vā vicchindejja vā pūyaṁ vā sōṇiyaṁ vā nīharejja vā visōhejja vā nīharentaṁ vā visōhentaṁ vā sātijjati ।।. 

jē bhikkhū māuggāmassa mēhuṇa-vaḍiyāē annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindejja vā vicchindejja vā pūyaṁ vā sōṇiyaṁ vā nīharettā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindejja vā vicchindejja vā pūyaṁ vā sōṇiyaṁ vā nīharettā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇa-jāēṇaṁ ālimpejja vā vilimpejjā vā ālimpantaṁ vā vilimpantaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ vicchindittā vā pūyaṁ vā sōṇiyaṁ vā nīharettā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇajāēṇaṁ ālimpettā vilimpettā vā tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharettā vā visōhettā vā sīōdaga-viyaḍēṇa vā usiṇōdaga-viyaḍēṇa vā ucchōlettā vā padhōettā vā annayarēṇaṁ ālēvaṇa-jāēṇaṁ ālimpettā vā vilimpettā vā tellēṇa vā ghaēṇa vā vasāē vā navanīēṇa vā abbhaṅgettā vā makkhettā vā annayarēṇaṁ dhūvaṇa-jāēṇaṁ dhūvejja vā padhōvejja vā dhūventaṁ vā padhūventaṁ vā sātijjati.

jē bhikkhū māuggāmassa mēhuṇa-vaḍiyāē annamannassa pālukimiyaṁ vā kucchikimiyaṁ vā aṅgulīē nivēsiē-nivēsiya nīharati nīharantaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dīhāō nava-sihāō kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dīhāiṁ jaṅgha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dīhāiṁ vatthi-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dīhāiṁ cakkhu-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dīhāiṁ kakkhāṇa-rōmāiṁ kappejja vā saṇṭhavejja vā kappentaṁ vā saṇṭhaventa vā sātijjati.

jē bhikkhū māuggāmassa mēhuṇa-vaḍiyāē annamannassa dīhāiṁ maṁsu-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dantē āghaṁsejja vā paghaṁsejja vā āghaṁsantaṁ vā paghaṁsantaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dantē ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dantē phumejja va raejja vā phumentaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa uṭṭhē āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū māuggāmassa mēhuṇa-vaḍiyāē annamannassa uṭṭhē saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa uṭṭhē tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa uṭṭhē loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa uṭṭhē sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlantaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa uṭṭhē vā phumejja vā raejja vā phumantaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dīhāiṁ uttaroṭṭha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati. [jē bhikkhū māuggāmassa mēhuṇa-vaḍiyāē annamannassa nāsā-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.]. 

jē bhikkhū māuggāmassa mēhuṇa-vaḍiyāē annamannassa dīhāiṁ acchi-pattāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē annamannassa acchīṇi āmajjejja vā pamajjejja vā āmajjantaṁ vā āmajjantaṁ vā pamajjantaṁ vā sātijjati.

jē bhikkhū māuggāmassa mēhuṇa-vaḍiyāē annamannassa acchīṇi saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa acchīṇi tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa acchīṇi loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa acchīṇi sīōdagaviyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlētaṁ vā padhōentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa acchīṇi phumejja vā raejja vā phumētaṁ vā raentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dīhāiṁ bhamuga-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē annamannassa dīhāiṁ pāsa-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū māuggāmassa mēhuṇa-vaḍiyāē annamannassa kāyāō sēyaṁ vā jallaṁ vā paṅkaṁ vā malaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū māuggāmassa mēhuṇa-vaḍiyāē annamannassa acchimalaṁ vā kaṇṇamalaṁ vā dantamalaṁ vā nahamalaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū māuggāmassa mēhuṇa-vaḍiyāē gāmāṇugāmaṁ dūijjamāṇē annamannassa sīsaduvāriyaṁ karēti karentaṁ vā sātijjati.

jē bhikkhū māuggāmaṁ mēhuṇa-vaḍiyāē anantarahiyāē puḍhavīē nisīyāvejja vā tuyaṭṭāvejja vā nisīyāventaṁ vā tuyaṭṭāventaṁ vā sātijjati.

jē bhikkhū māuggāmaṁ mēhuṇa-vaḍiyāē sasiṇiddhāē puḍhavīē nisīyāvejja vā tuyaṭṭāvejja vā nisīyāventaṁ vā tuyaṭṭāventaṁ vā sātijjati.

jē bhikkhū māuggāmaṁ mēhuṇa-vaḍiyāē sasarakkhāē puḍhavīē nisīyāvejja vā tuyaṭṭāvejja vā nisīyāventaṁ vā tuyaṭṭāventaṁ vā sātijjati.

jē bhikkhū māuggāmaṁ mēhuṇa-vaḍiyāē maṭṭiyākaḍāē puḍhavīē nisīyāvejja vā tuyaṭṭāvejja vā nisīyāventaṁ vā tuyaṭṭāventaṁ vā sātijjati.

jē bhikkhū māuggāmaṁ mēhuṇa-vaḍiyāē cittamantāē puḍhavīē nisīyāvejja vā tuyaṭṭāvejja vā nisīyāventaṁ vā tuyaṭṭāventaṁ vā sātijjati.

jē bhikkhū māuggāmaṁ mēhuṇa-vaḍiyāē cittamantāē silāē nisīyāvejja vā tuyaṭṭāvejja vā nisīyāventaṁ vā tuyaṭṭāventaṁ vā sātijjati.

jē bhikkhū māuggāmaṁ mēhuṇa-vaḍiyāē cittamantāē lēlūē nisīyāvejja vā tuyaṭṭāvejja vā nisīyāventaṁ vā tuyaṭṭāventaṁ vā sātijjati.

jē bhikkhū māuggāmaṁ mēhuṇa-vaḍiyāē kōlāvāsaṁsi vā dāruē jīvapaïṭṭhiē saaṇḍē sapāṇē sabīē saüssē saüdaē saüttiṅga-paṇaga-daga-maṭṭiya-makkaḍaga-santāṇagaṁsi nisīyāvejja vā tuyaṭṭāvejja vā nisīyāventaṁ vā tuyaṭṭāventaṁ vā sātijjati.

jē bhikkhū māuggāmaṁ mēhuṇa-vaḍiyāē aṅkaṁsi vā paliyaṅkaṁsi vā nisīyāvejja vā tuyaṭṭāvejja vā nisīyāventaṁ vā tuyaṭṭāventaṁ vā sātijjati.

jē bhikkhū māuggāmaṁ mēhuṇa-vaḍiyāē aṅkaṁsi vā paliyaṅkaṁsi vā nisīyāvettā vā tuyaṭṭāvettā vā asanaṁ vā pānaṁ vā khāimaṁ vā sāimaṁ vā anugghāsejja vā anupāejja vā anugghāsentaṁ vā anupāentaṁ vā sātijjati.

jē bhikkhū māuggāmaṁ mēhuṇa-vaḍiyāē āgantārēsu vā ārāmāgārēsu vā gāhāvaïkulēsu vā pariyāvasahēsu vā nisīyāvejja vā tuyaṭṭāvejja vā nisīyāventaṁ vā tuyaṭṭāventaṁ vā sātijjati.

jē bhikkhū māuggāmaṁ mēhuṇa-vaḍiyāē āgantārēsu vā ārāmāgārēsu vā gāhāvaïkulēsu vā pariyāvasahēsu vā nisīyāvettā vā tuyaṭṭāvettā vā asanaṁ vā pānaṁ vā khāimaṁ sāimaṁ vā anugghāsejja vā anupāejja vā anugghāsentaṁ vā anupāentaṁ vā sātijjati.

jē bhikkhū māuggāmassa mēhuṇa-vaḍiyāē annayaraṁ tēicchaṁ āuṭṭēti āuṭṭantaṁ vā sātijjati.

jē bhikkhū māuggāmassa mēhuṇa-vaḍiyāē amaṇuṇṇāiṁ poggalāiṁ avaharati avaharantaṁ vā sātijjati.

jē bhikkhū māuggāmassa mēhuṇa-vaḍiyāē maṇuṇṇāiṁ poggalāiṁ avaharati avaharantaṁ vā sātijjati.

jē bhikkhū māuggāmassa mēhuṇa-vaḍiyāē annayaraṁ pasujātiṁ vā pakkhijātiṁ vā pāyaṁsi vā pakkhaṁsi vā puñchaṁsi vā sīsaṁsi vā gahāya uvvihati vā pavvihati vā sañcālēti vā uvvihantaṁ vā pavvihantaṁ vā sañcālentaṁ vā sātijjati.

jē bhikkhū māuggāmassa mēhuṇavaḍiyāē annayaraṁ pasujātiṁ vā pakkhijātiṁ vā sōyaṁsi kaṭṭhaṁ vā kiliñcaṁ vā aṅguliyaṁ vā salāgaṁ vā anuppavēsettā sañcālēti sañcālentaṁ vā sātijjati.

jē bhikkhū māuggāmassa mēhuṇavaḍiyāē annayaraṁ pasujātiṁ vā pakkhijātiṁ vā ayamitthi tti kaṭṭu āliṅgejja vā parissaejjā vā paricumbejja vā [vicchēdejja vā] āliṅgantaṁ vā parissayantaṁ vā paricumbentaṁ vā sātijjati.

jē bhikkhū māuggāmassa mēhuṇa-vaḍiyāē asanaṁ vā pānaṁ vā khāimaṁ vā sāimaṁ vā dēti dentaṁ vā sātijjati.

jē bhikkhū māuggāmassa mēhuṇa-vaḍiyāē asanaṁ vā pānaṁ vā khāimaṁ vā sāimaṁ vā paḍicchati paḍicchantaṁ vā sātijjati.

jē bhikkhū māuggāmassa mēhuṇa-vaḍiyāē vatthaṁ vā paḍiggahaṁ vā kambalaṁ vā pāyapuñchaṇaṁ vā dēti dentaṁ vā sātijjati.

jē bhikkhū māuggāmassa mēhuṇa-vaḍiyāē vatthaṁ vā paḍiggahaṁ vā kambalaṁ vā pāyapuñchaṇaṁ vā paḍicchati paḍicchantaṁ vā sātijjati.

jē bhikkhū māuggāmassa mēhuṇa-vaḍiyāē sajjhāyaṁ vāēti vāentaṁ vā sātijjati.

jē bhikkhū māuggāmassa mēhuṇa-vaḍiyāē sajjhāyaṁ paḍicchati paḍiñcchantaṁ vā sātijjati.

jē bhikkhū māuggāmassa mēhuṇa-vaḍiyāē annayarēṇaṁ indiēṇaṁ ākāraṁ karēti karentaṁ vā sātijjati- taṁ sēvamāṇē āvajjaï cāummāsiyaṁ parihāraṭṭhāṇaṁ anugghātiyaṁ.



---------------------------------------------------------------------
jē bhikkhū āgantārēsu vā [ārāmāgārēsu vā gāhāvaïkulēsu vā] pariyāvasahēsu vā ēgō ēgitthīē saddhiṁ vihāraṁ vā karēi sajjhāyaṁ vā karēi asanaṁ vā pānaṁ vā khāimaṁ vā sāimaṁ vā āhārēti uccāraṁ vā pāsavaṇaṁ vā pariṭṭhavēi annayaraṁ vā anāriyaṁ niṭṭhuraṁ asamaṇapāoggaṁ kahaṁ kahēti kahentaṁ vā sātijjati.

jē bhikkhū ujjāṇaṁsi vā ujjāṇagihaṁsi vā ujjāṇasālaṁsi vā nijjāṇaṁsi vā nijjāṇagihaṁsi vā nijjāṇasālaṁsi vā ēgō ēgitthīē saddhiṁ [vihāraṁ vā karēi anāriyaṁ niṭṭhuraṁ asamaṇapāoggaṁ kahaṁ kahēti] kahentaṁ vā sātijjati.

jē bhikkhū aṭṭaṁsi vā aṭṭālayaṁsi vā pāgāraṁsi vā cariyaṁsi vā dāraṁsi vā gōpuraṁsi vā ēgō ēgitthīē saddhiṁ vihāraṁ vā karēi jāva kahaṁ kahēti kahentaṁ vā sātijjati.

jē bhikkhū dagaṁsi vā dagamaggaṁsi vā dagapahaṁsi vā dagatīraṁsi vā dagaṭhāṇaṁsi vā ēgō ēgitthīē saddhiṁ [vihāraṁ vā karēi jāva asamaṇapāoggaṁ kahaṁ kahēti] kahentaṁ vā sātijjati.

jē bhikkhū sunnagihaṁsi vā sunnasālaṁsi vā bhinnagihaṁsi vā bhinnasālaṁsi vā kūḍāgāraṁsi vā koṭṭhāgāraṁsi vā ēgō ēgitthīē saddhiṁ [vihāraṁ vā karēi jāva asamaṇapāoggaṁ kahaṁ kahēti] kahentaṁ vā sātijjati.

jē bhikkhū taṇasālaṁsi vā taṇagihaṁsi vā tusasālaṁsi vā tusagihaṁsi vā busasālaṁsi vā busagihaṁsi vā ēgō ēgitthīē saddhiṁ [vihāraṁ vā karēi jāva asamaṇapāoggaṁ kahaṁ kahēti] kahentaṁ vā sātijjati.

jē bhikkhū jāṇasālaṁsi vā jāṇagihaṁsi vā juggasālaṁsi vā juggagihaṁsi vā ēgō ēgitthīē saddhiṁ [vihāraṁ vā karēi jāva asamaṇapāoggaṁ kahaṁ kahēti] kahentaṁ vā sātijjati.

jē bhikkhū paṇiyasālaṁsi vā paṇiyagihaṁsi vā pariyāgasālaṁsi vā pariyāgagihaṁsi vā kuviyasālaṁsi vā kuviyagihaṁsi vā ēgō ēgitthīē saddhiṁ [vihāraṁ vā karēi jāva asamaṇapāoggaṁ kahaṁ kahēti] kahentaṁ vā sātijjati.

jē bhikkhū gōṇasālaṁṇi vā gōṇagihaṁsi vā mahākulaṁsi vā mahāgihaṁsi vā ēgō ēgitthīē saddhiṁ [vihāraṁ vā karēi sajjhāyaṁ vā karēi asanaṁ vā pānaṁ vā khāimaṁ vā sāimaṁ vā āhārēi uccāraṁ vā pāsavaṇaṁ vā pariṭṭhavēi annayaraṁ vā anāriyaṁ niṭṭhuraṁ asamaṇapāoggaṁ kahaṁ kahēti] kahentaṁ vā sātijjati.

jē bhikkhū rāō vā viyālē vā itthīmajjhagatē itthīsaṁsattē itthīparivuḍē aparimāṇāē kahaṁ kahēti kahentaṁ vā sātijjati.

jē bhikkhū sagaṇicciyāē vā paragaṇicciyāē vā nigganthīē saddhiṁ gāmānugāmaṁ dūijjamāṇē puraō gacchamāṇē piṭṭhaō rīyamāṇē ōhayamaṇasaṅkappē cintāsōyasāgarasampaviṭṭhē karatala palhatthamuhē aṭṭajjhāṇōvagaē [vihāraṁ vā karēi jāva asamaṇapāoggaṁ kahaṁ kahēti] kahentaṁ vā sātijjati.

jē bhikkhū nāyagaṁ vā anāyagaṁ vā uvāsayaṁ vā anuvāsayaṁ vā antō uvassayassa addhaṁ vā rātiṁ kasiṇaṁ vā rātiṁ saṁvasāvēti saṁvasāventaṁ vā sātijjati.

jē bhikkhū taṁ na paḍiyāikkhaï na paḍiyāikkhantaṁ vā sātijjati.

jē bhikkhū nāyagaṁ vā anāyagaṁ vā uvāsayaṁ vā anuvāsayaṁ vā antō uvassayassa addhaṁ vā rātiṁ kasiṇaṁ vā rātiṁ saṁvasāvēti taṁ paḍucca nikkhamati vā pavisati vā nikkhamantaṁ vā pavisantaṁ vā sātijjati.

jē bhikkhū raṇṇō khattiyāṇaṁ muddiyāṇaṁ muddhābhisittāṇaṁ samavāēsu vā piṇḍaniyarēsu vā [ indamahēsu vā khandamahēsu vā ruddamahēsu vā mugundamahēsu vā bhūtamahēsu vā jakkhamahēsu vā nāgamahēsu vā dhūmamahēsu vā cētiyamahēsu vā rukkhamahēsu vā girimahēsu vā darimahēsu vā agaḍamahēsu vā taḍāgamahēsu vā dahamahēsu vā nadimahēsu vā saramahēsu vā sāgaramahēsu vā āgaramahēsu vā annayarēsu vā tahappagārēsu virūvarūvēsu mahāmahēsu ] asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō khattiyāṇaṁ [muddiyāṇaṁ] muddhābhisittāṇaṁ uttarasālaṁsi vā uttaragihaṁsi vā rīyamāṇāṇaṁ asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō khattiyāṇaṁ muddhābhisittāṇaṁ hayasālagayāṇa vā gayasālagayāṇa vā mantasālagayāṇa vā gujjhasālagayāṇa vā mēhuṇasālagayāṇa vā asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ sannihi-saṁnicayāō khīraṁ vā dahiṁ vā navanīyaṁ vā sappiṁ vā gulaṁ vā khaṇḍaṁ vā sakkaraṁ vā macchaṇḍiyaṁ vā annayaraṁ vā bhōyaṇajāyaṁ paḍiggāhēti paḍiggāhentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ ussaṭṭhapiṇḍaṁ vā saṁsaṭṭhapiṇḍaṁ vā anāhapiṇḍaṁ vā kiviṇapiṇḍaṁ vā vaṇīmagapiḍaṁ vā paḍiggāhēti paḍiggāhentaṁ vā sātijjati — taṁ sēvamāṇē āvajjaï cāummāsiyaṁ parihāraṭṭhāṇaṁ anugghātiyaṁ.



---------------------------------------------------------------------
jē bhikkhū rāyapiṇḍaṁ gēṇhati gēṇhantaṁ vā sātijjati.

jē bhikkhū rāyapiṇḍaṁ bhuñjati bhujantaṁ vā sātijjati.

jē bhikkhū rāyantēpuraṁ pavisati pavisantaṁ vā sātijjati.

jē bhikkhū rāyantēpuriyaṁ vadejjā-āusō! rāyantēpuriē, nō khalu amhaṁ kappaï rāyantēpuraṁ nikkhamittaē vā pavisittaē vā, imaṇhaṁ tumaṁ paḍiggahagaṁ gahāya rāyantēpurāō asanaṁ vā pānaṁ vā khāimaṁ vā sāimaṁ vā nīhariyaṁ āhaṭṭu dalayāhi, jō taṁ ēvaṁ vadati vadantaṁ vā sātijjati.

jē bhikkhū ya ṇaṁ rāyantēpuriyā vaejjā-āusantō! samaṇā, nō khalu tujjhaṁ kappaï rāyantēpuraṁ nikkhamittaē vā pavisittaē vā āharēyaṁ paḍiggahagaṁ jā tē ahaṁ rāyantēpurāō asanaṁ vā jāva sāimaṁ vā nīhariyaṁ āhaṭṭu dalayāmi jē taṁ ēvaṁ vadatiṁ paḍisuṇēti paḍisuṇentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ dōvāriyabhattaṁ vā pasubhattaṁ vā bhayagabhattaṁ vā balabhattaṁ vā kayagabhattaṁ vā hayabhattaṁ vā gayabhattaṁ vā kantārabhattaṁ va dubbhikkhabhanttaṁ vā dukāla bhattaṁ vā damagabhattaṁ vā gilāṇabhattaṁ vā vaddhaliyābhattaṁ vā pāhuṇabhattaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō [khattiyāṇaṁ mudiyāṇaṁ muddhābhisittāṇaṁ imāiṁ chaddōsāyayaṇāiṁ ajāṇittā apucchiya agavēsiya paraṁ caürāya-pañcarāyāō gāhāvaïkulaṁ piṇḍavāya-paḍiyāē nikkhamati vā pavisati vā nikkhamantaṁ vā pavisantaṁ vā sātijjati taṁ jahā koṭṭhāgārasālāṇi vā bhaṇḍāgārasālāṇi vā pānasālāṇi vā khīrasālāṇi vā gañjasālāṇi vā mahānasasālāṇi vā.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ aïgacchamāṇāṇa vā niggacchamāṇāṇa vā padamavi cakkhudaṁsaṇa-paḍiyāē abhisandhārēti abhisandhārentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ itthīō savvālaṅkāravi-bhūsiyāō padamavi cakkhudaṁsaṇa-paḍiyāē abhisandhārēti abhisandhārentaṁ vā sātijjati.

jē bhikkhū raṇṇō jāva maṁsakhāyāṇa vā macchakhāyāṇa vā chavikhāyāṇa vā bahiyā niggayāṇaṁ asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō0 annayaraṁ uvavūhaṇiyaṁ samīhiyaṁ pēhāē tāē parisāē anuṭṭhiyāē abhinnāē avvocchinnāē jō taṁ annaṁ paḍiggāhēti paḍiggāhentaṁ vā sātijjati, aha puṇa ēvaṁ jāṇejjā - iha'jja rāyā khattiē parivusiē, jē bhikkhū tāē gihāē tāē paēsāē tāē vā uvāsantarāē [vihāraṁ vā karēti sajjhāyaṁ vā karēti asanaṁ vā pānaṁ vā khāimaṁ vā sāimaṁ vā āhārēti, uccāraṁ vā pāsavaṇaṁ vā pariṭṭhavētu, annayaraṁ vā anāriyaṁ niṭṭhuraṁ asamaṇapāoggaṁ kahaṁ kahēti kahentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ bahiyā jattāsaṇṭhiyāṇaṁ asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ bahiyā jattāpaḍiniyattāṇaṁ asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ nadijattāpaṭṭhiyāṇaṁ asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ nadijattāpaḍiniyattāṇaṁ asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ girijattāpaṭṭhiyāṇaṁ asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ girijattāpaḍiniyattāṇaṁ asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ mahābhisēyaṁsi vaṭṭamāṇaṁsi nikkhamati vā pavisati vā nikkhamantaṁ vā pavisantaṁ vā sātijjati.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ imāō dasa abhisēyāō rāyahāṇīō uddiṭṭhāō gaṇiyāō vajjiyāō antōmāsassa dukkhuttō vā tikkhuttō vā nikkhamati vā pavisati vā nikkhamantaṁ vā pavisantaṁ vā sātijjati taṁ jahā- campā mahurā vāṇārasī sāvatthī sāēyaṁ kampillaṁ kōsambī mihilā hatthiṇāpuraṁ rāyagihaṁ.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ asanaṁ vā pānaṁ vā khāimaṁ vā sāimaṁ vā parassa nīhaḍaṁ paḍiggāhēti paḍiggāhentaṁ vā sātijjati taṁ jahā-khattiyāṇa vā rāīṇa vā kurāīṇa vā rāyapēsiyāṇa vā ।. 

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ asanaṁ pānaṁ vā khāimaṁ vā sāimaṁ vā parassa paḍiggāhēti paḍiggāhentaṁ vā sātijjati taṁ jahā-naḍāṇa vā naṭṭāṇa vā jallāṇa vā mallāṇa vā muṭṭhiyāṇa vā vēlambagāṇa vā kahagāṇa vā pavagāṇa vā lāsagāṇa vā.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ asanaṁ vā pānaṁ vā khāimaṁ vā sāimaṁ vā parassa nīhaḍaṁ paḍiggāhēti paḍiggāhentaṁ vā sātijjati taṁ jahā-āsapōsayāṇa vā hatthipōsayāṇa vā mahisapōsayāṇa vā vasahapōsayāṇa vā sīhapōsayāṇa vā vagghapōsayāṇa vā ayapōsayāṇa vā pōyapōsayāṇa vā migapōsayāṇa vā suṇahapōsayāṇa vā sūyarapōsayāṇa vā meṇḍhapōsayāṇa vā kukkuḍapōsayāṇa vā tittira-pōsayāṇa vā vaṭṭayapōsayāṇa vā lāvayapōsayāṇa vā cīrallapōsayāṇa vā haṁsapōsayāṇa vā maūra-pōsayāṇa vā suyapōsayāṇa vā.

jē bhikkhū raṇṇō jāva muddhābhisittāṇaṁ asanaṁ vā pānaṁ vā jāva sāimaṁ vā parassa nīhaḍaṁ paḍiggāhēti paḍiggāhentaṁ vā sātijjati, taṁ jahā-āsadamagāṇa vā hatthidamagāṇa vā0 ।. 

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ asanaṁ jāva vā sāimaṁ vā parassa nīhaḍaṁ paḍiggāhēti paḍiggāhentaṁ vā sātijjati taṁ jahā-āsamiṇṭhāṇa vā hatthimiṇṭhāṇa vā0.

jē bhikkhū raṇṇō jāva muddhābhisittāṇaṁ asanaṁ jāva vā sāimaṁ vā parassa nīhaḍaṁ paḍiggāhēti paḍiggāhentaṁ vā sātijjati taṁ jahā āsarōhāṇa vā hatthirōhāṇa vā0 ।. 

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ asanaṁ jāva vā sāimaṁ vā parassa nīhaḍaṁ paḍiggāhēti paḍiggāhentaṁ vā sātijjati taṁ jahā-satthāhāṇaṁ vā saṁvāhāṇa vā abbhaṅgāṇaṁ vā uvvaṭṭāvayāṇa vā majjāvayāṇa vā maṇḍāvayāṇa vā chattaggahāṇa vā cāmaraggahāṇa vā haḍappaggahāṇa vā pariyaṭṭaggahāṇa vā dīviyaggahāṇa vā asiggahāṇa vā dhanuggahāṇa vā sattiggahāṇa vā kontaggahāṇa vā.

jē bhikkhū raṇṇō0 muddhābhisittāṇaṁ asanaṁ jāva sāimaṁ vā parassa nīhaḍaṁ paḍiggāhēti paḍiggāhentaṁ vā sātijjati taṁ jahā-varisadharāṇa vā kañcuijjāṇa dōvāriyāṇa vā daṇḍārakkhiyāṇa vā.

jē bhikkhū raṇṇō khattiyāṇaṁ mudiyāṇaṁ muddhābhisittāṇaṁ asanaṁ jāva sāimaṁ vā parassa nīhaḍaṁ paḍiggāhēti paḍiggāhentaṁ vā sātijjati taṁ jahā-khujjāṇa vā cilāiyāṇa vā vāmaṇīṇa vā vaḍabhīṇa vā babbarīṇa vā paüsīṇa vā jōṇiyāṇa vā palhaviyāṇa vā īsiṇīṇa vā thārugiṇīṇa vā lāsīṇa vā laüsīṇa vā siṁhalīṇa vā damilīṇa vā ārabīṇa vā pulindīṇa vā pakkaṇīṇa vā bahalīṇa vā maruṇḍīṇa vā sabarīṇa vā pārasīṇa vā —

taṁ sēvamāṇē āvajjaï cāummāsiyaṁ parihāraṭṭhāṇaṁ anugghātiyaṁ.



---------------------------------------------------------------------
jē bhikkhū bhadantaṁ āgāḍhaṁ vadati vadantaṁ vā sātijjati.

jē bhikkhū bhadantaṁ pharusaṁ vadati vadantaṁ vā sātijjati.

jē bhikkhū bhadantaṁ āgāḍhaṁ pharusaṁ vadati vadantaṁ vā sātijjati.

jē bhikkhū bhadantaṁ annayarīē accāsāyaṇāē accāsāēti accāsāētaṁ vā0.

jē bhikkhū anantakāyasañjuttaṁ āhāraṁ āhārēti āhārentaṁ vā sātijjati.

jē bhikkhū āhākammaṁ bhuñjati bhuñjantaṁ vā sātijjati.

jē bhikkhū paḍuppannaṁ nimittaṁ vāgarēti vāgarentaṁ vā sātijjati.

jē bhikkhū anāyagaṁ nimittaṁ vāgarēti vāgarentaṁ vā sātijjati.

jē bhikkhū sēhaṁ avaharati avaharantaṁ vā sātijjati.

jē bhikkhū sēhaṁ vippariṇāmēti vippariṇāmentaṁ vā sātijjati.

jē bhikkhū disaṁ avaharati avaharantaṁ vā sātijjati.

jē bhikkhū disaṁ vippariṇāmēti vippariṇāmentaṁ vā sātijjati.

jē bhikkhū bahiyāvāsiyaṁ ādēsaṁ paraṁ ti-rāyāō aviphālettā saṁvasāvēti saṁvasāvētaṁ vā sātijjati.

jē bhikkhū sāhigaraṇaṁ aviōsaviya pāhuḍaṁ akaḍapāyacchittaṁ paraṁ ti-rāyāō vipphāliya avipphāliya sambhuñjati sambhuñjataṁ vā sātijjati.

jē bhikkhū ugghātiyaṁ anugghātiyaṁ vadati vadantaṁ vā sātijjati.

jē bhikkhū anugghātiyaṁ ugghātiyaṁ vadati vadantaṁ vā sātijjati.

jē bhikkhū ugghātiyaṁ anugghātiyaṁ dēti dentaṁ vā sātijjati.

jē bhikkhū anugghātiyaṁ ugghātiyaṁ dēti dentaṁ vā sātijjati.

jē bhikkhū ugghātiyaṁ soccā naccā sambhuñjati sambhuñjantaṁ vā sātijjati.

jē bhikkhū ugghātiya-hēuṁ soccā naccā sambhuñjati sambhuñjantaṁ vā sātijjati.

jē bhikkhū ugghātiyaṁ-saṅkappaṁ soccā naccā sambhujati sambhuñjantaṁ vā sātijjati.

jē bhikkhū ugghātiyaṁ vā ugghātiyahēuṁ vā ugghātiyasaṅkappaṁ vā soccā naccā sambhuñjati sambhuñjantaṁ vā sātijjati.

jē bhikkhū anugghātiyaṁ soccā naccā sambhuñjati sambhuñjantaṁ vā sātijjati.

jē bhikkhū anugghāiya-hēuṁ soccā naccā sambhuñjati sambhuñjantaṁ vā sātijjati.

jē bhikkhū anugghāiya-saṅkappaṁ soccā naccā sambhuñjati sambhuñjantaṁ vā sātijjati.

jē bhikkhū anugghāiyaṁ vā anugghāiyahēuṁ vā anugghāiya-saṅkappaṁ vā soccā naccā sambhuñjati sambhuñjantaṁ vā sātijjati.

jē bhikkhū ugghāiyaṁ vā anugghāiyaṁ vā soccā naccā sambhuñjati sambhuñjantaṁ vā sā0.

jē bhikkhū ugghāiyahēuṁ vā anugghāiyahēuṁ vā soccā naccā sambhuñjati sambhuñjantaṁ vā sātijjati ।. 

jē bhikkhū ugghāiyasaṅkappaṁ vā anugghāiyasaṅkappaṁ vā soccā naccā sambhuñjati sambhuñjantaṁ vā sātijjati.

jē bhikkhū ugghāiyaṁ vā anugghāiyaṁ vā ugghāiyahēuṁ vā anugghāihēuṁ vā ugghāiyasaṅkappaṁ vā anugghāiyasaṅkappaṁ vā soccā naccā sambhuñjati sambhuñjantaṁ vā sātijjati.

jē bhikkhū uggayavittīē anatthamiya-manasaṅkappē santhaḍiē nivvitigicchā-samāvaṇṇē ṇaṁ appāṇē ṇaṁ asanaṁ vā pānaṁ vā khāimaṁ vā sāimaṁ vā paḍiggāhettā bhuñjati bhuñjantaṁ vā sātijjati, aha puṇa ēvaṁ jāṇejjā-anuggaē sūriē atthamiē vā sē jaṁ ca muhē jaṁ ca pāṇiṁsi jaṁ ca paḍiggahaṁsi taṁ vigiñcēmāṇē visōhēmāṇē nāikkamaï jō taṁ bhuñjati bhuñjantaṁ vā sātijjati.

jē bhikkhū uggayavittīē anatthamiya-manasaṅkappē santhaḍiē vitigicchā-samāvaṇṇē ṇaṁ appāṇē ṇaṁ asanaṁ vā pānaṁ vā khāimaṁ vā sāimaṁ vā paḍiggāhettā bhuñjati bhuñjantaṁ vā sātijjati, aha puṇa ēvaṁ jāṇejjā-anuggaē sūriē atthamiē vā sē jaṁ ca muhē jaṁ ca pāṇiṁsi jaṁ ca paḍiggahaṁsi taṁ vigiñcēmāṇē visōhēmāṇē nāikkamaï jō taṁ bhuñjati bhuñjantaṁ vā sātijjati.

jē bhikkhū uggayavittīē anatthamiya-manasaṅkappē asanthaḍiē nivvitigicchā-samāvaṇṇē ṇaṁ appāṇē ṇaṁ asanaṁ vā pānaṁ vā khāimaṁ vā sāimaṁ vā paḍiggāhettā bhuñjati bhuñjantaṁ vā sātijjati, aha puṇa ēvaṁ jāṇejjā-anuggaē sūriē atthamiē vā sē jaṁ ca muhē jaṁ ca pāṇiṁsi jaṁ ca paḍiggahaṁsi taṁ vigiñcēmāṇē visōhēmāṇē nāikkamaï jō taṁ bhuñjati bhuñjantaṁ vā sātijjati.

jē bhikkhū uggayavittīē anatthamiya-manasaṅkappē asanthaḍiē vitigicchā-samāvaṇṇē ṇaṁ appāṇē ṇaṁ asanaṁ vā pānaṁ vā khāimaṁ vā sāimaṁ vā paḍiggāhettā bhuñjati bhuñjantaṁ vā sātijjati, aha puṇaēvaṁ jāṇejjā-anuggaē sūriē atthamiē vā sē jaṁ ca muhē jaṁ ca pāṇiṁsi jaṁ ca paḍiggahaṁsi taṁ vigiñcēmāṇē visōhēmāṇē nāikkamaï jō taṁ bhuñjati bhuñjantaṁ vā sātijjati.

jē bhikkhū rāō vā viyālē vā sapānaṁ sabhōyaṇaṁ uggālaṁ uggilittā paccōgilati paccōgilantaṁ vā sātijjati.

jē bhikkhū gilāṇaṁ soccā na gavēsati na gavēsantaṁ vā sātijjati.

jē bhikkhū gilāṇaṁ soccā ummaggaṁ vā paḍipahaṁ vā gacchati gacchantaṁ vā sātijjati ।. 

jē bhikkhū gilāṇavēyāvaccē abbhuṭṭhiyassa saēṇa lābhēṇa asantharamāṇassa jō tassa na paḍitappati na paḍitappantaṁ vā sātijjati.

jē bhikkhū gilāṇavēyāvaccē abbhuṭṭhiē gilāṇapāuggē davvajāē alabbhamāṇē jō taṁ na paḍiyāikkhati na paḍiyāikkhantaṁ vā sātijjati.

jē bhikkhū paḍhamapāusaṁsi gāmāṇuggāmaṁ dūijjati dūijjantaṁ vā sātijjati.

jē bhikkhū vāsāvāsaṁsi pajjōsaviyaṁsi dūijjati dūijjantaṁ vā sātijjati.

jē bhikkhū pajjōsavaṇāē na pajjōsavēti na pajjōsaventaṁ vā sātijjati.

jē bhikkhū apajjōsavaṇāē pajjōsavēti pajjōsaventaṁ vā sātijjati.

jē bhikkhū pajjōsavaṇāē gōlōmamāiṁ pi vālāiṁ uvāiṇāvēti uvāiṇāventaṁ vā sātijjati.

jē bhikkhū pajjōsavaṇāē ittiriyaṁ pi āhāraṁ āhārēti āhārentaṁ vā sātijjati.

jē bhikkhū annaütthiyaṁ vā gāratthiyaṁ vā pajjōsavēti pajjōsaventaṁ vā sātijjati.

jē bhikkhū paḍhamasamōsaraṇuddēsē pattāiṁ cīvarāiṁ paḍiggāhēti paḍiggāhentaṁ vā sātijjati -taṁ sēvamāṇē āvajjaï cāummāsiyaṁ parihāraṭṭhāṇaṁ anugghātiyaṁ.



---------------------------------------------------------------------
jē bhikkhū ayapāyāṇi vā kaṁsapāyāṇi vā tambapāyāṇi vā taüyapāyāṇi vā suvaṇṇapāyāṇi vā ruppapāyāṇi vā jāyarūvapāyāṇi vā hārapuḍapāyāṇi vā maṇipāyāṇi vā muttāpāyāṇi vā kāyapāyāṇi vā kanagapāyāṇi vā dantapāyāṇi vā siṅgapāyāṇi vā cammapāyāṇi vā sēlapāyāṇi vā cēlapāyāṇi vā aṅkapāyāṇi vā saṅkhapāyāṇi vā vaïrapāyāṇi vā karēti karentaṁ vā sātijjati.

jē bhikkhū ayapāyāṇi vā kaṁsapāyāṇi vā jāva saṅkhapāyāṇi vā vaïrapāyāṇi vā dharēti dharentaṁ vā sātijjati.

jē bhikkhū ayapāyāṇi vā kaṁsapāyāṇi vā jāva saṅkhapāyāṇi vā vaïrapāyāṇi vā paribhuñjati paribhuñjantaṁ vā sātijjati.

jē bhikkhū ayabandhaṇāṇi vā kaṁsabandhaṇāṇi vā jāva saṅkhabandhaṇāṇi vā vaïrabandhaṇāṇi vā karēti karentaṁ vā sātijjati.

jē bhikkhū ayabandhaṇāṇi vā kaṁsabandhaṇāṇi vā jāva saṅkhabandhaṇāṇi vā vaïrabandhaṇāṇi vā dharēti dharentaṁ vā sātijjati.

jē bhikkhū ayabandhaṇāṇi vā kaṁsabandhaṇāṇi vā jāva saṅkhabandhaṇāṇi vā vaïrabandhaṇāṇi vā paribhuñjati paribhuñjantaṁ vā sātijjati.

jē bhikkhū paraṁ addhajōyaṇamērāō pāyavaḍiyāē gacchati gacchantaṁ vā sātijjati.

jē bhikkhū paraṁ addhajōyaṇamērāō sapaccavāyaṁsi pāyaṁ abhihaḍaṁ āhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū dhammassa avaṇṇaṁ vadati vadantaṁ vā sātijjati.

jē bhikkhū adhammassa vaṇṇaṁ vadati vadantaṁ vā sātijjati.

jē bhikkhū annaütthiyassa vā gāratthiyassa vā pāē āmajjejja vā pamajjejja vā āmajjantaṁ vā pamajjantaṁ sātijjati.

jē bhikkhū annaütthiyassa vā gāratthiyassa vā pāē saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū annaütthiyassa vā gāratthiyassa vā pāē tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhētaṁ vā sātijjati.

jē bhikkhū annaütthiyassa vā gāratthiyassa vā pāē loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū annaütthiyassa vā gāratthiyassa vā pāē sīōdaga viyaḍēṇa vā usiṇōdaga viyaḍēṇa vā ucchōlejja vā padhōejja vā ucchōlentaṁ vā padhōenta vā sātijjati.

jē bhikkhū annaütthiyassa vā gāratthiyassa vā pāē phumejja vā raejja vā phumentaṁ vā raentaṁ vā sātijjati.

jē bhikkhū annaütthiyassa vā gāratthiyassa vā kāyaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū annaütthiyassa vā gāratthiyassa vā kāyaṁ saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū annaütthiyassa vā gāratthiyassa vā kāyaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū annaütthiyassa vā gāratthiyassa vā kāyaṁ loddhēṇa vā kakkēṇa vā cuṇṇēṇa vā vaṇṇēṇa vā ullōlejja uvvaṭṭejja vā ullōlenta vā uvvaṭṭentaṁ vā sātijjati.

jē bhikkhū annaütthiyassa vā gāratthiyassa vā kāyaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū annaütthiyassa vā gāratthiyassa vā kāyaṁ phumejja vā raejja vā phumentaṁ vā raentaṁ vā sātijjati.

jē bhikkhū annaütthiyassa vā gāratthiyassa vā kāyaṁsi vaṇaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū annaütthiyassa vā gāratthiyassa vā kāyaṁsi vaṇaṁ saṁvāhejja vā palimaddejja vā saṁvāhentaṁ vā palimaddētaṁ vā sātijjati.

jē bhikkhū annaütthiyassa vā gāratthiyassa vā kāyaṁsi vaṇaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū annaütthiyassa vā gāratthiyassa vā kāyaṁsi vaṇaṁ loddhēṇa vā kakkēṇa vā cuṇṇēṇa vā vaṇṇēṇa va ullōlejjā vā uvvaṭṭejja vā ullōlentaṁ vā uvvaṭṭenta vā sātijjati.

jē bhikkhū annaütthiyassa vā gāratthiyassa vā kāyaṁsi vaṇaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchoṁlentaṁ vā padhōentaṁ vā sātijjati.

jē bhikkhū annaütthiyassa vā gāratthiyassa vā kāyaṁsi vaṇaṁ phumejja vā raejja vā phumantaṁ vā raentaṁ vā sātijjati.

jē bhikkhū annaütthiyassa vā gāratthiyassa vā kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindejja vā vicchindejja vā acchindētaṁ vā vicchindentaṁ vā sātijjati.

jē bhikkhū annaütthiyassa vā gāratthiyassa vā kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindittā vā vicchindittā vā pūyaṁ vā sōṇiyaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū annaütthiyassa vā jāva sōṇiyaṁ vā nīharettā vā visōhettā vā siōdaga-viyaḍēṇa vā usiṇōdaga viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū annaütthiyassa vā gāratthiyassa vā jāva ucchōlettā vā padhōettā vā annayarēṇaṁ ālēvaṇa-jāēṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū annaütthiyassa vā gāratthiyassa vā jāva ālēvaṇajāēṇaṁ ālimpittā vā vilimpittā vā tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū annaütthiyassa vā gāratthiyassa vā jāva navaṇīēṇa vā abbhaṅgettā vā makkhettā vā annayarēṇaṁ dhūvaṇajāēṇaṁ dhūvejja vā padhūvejja vā dhūventaṁ vā padhūventaṁ vā sātijjati.

jē bhikkhū annaütthiyassa vā gāratthiyassa vā pālukimiyaṁ vā kucchikimiyaṁ vā aṅgulīē nivēsiya-nivēsiya nīharēi nīharentaṁ vā sātijjati.

jē bhikkhū annaütthiyassa vā gāratthiyassa vā dīhāō naha-sihāō kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annaütthiyassa vā gāratthiyassa vā dīhāiṁ jaṅgha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annaütthiyassa vā gāratthiyassa vā dīhāiṁ vatthi-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annaütthiyassa vā gāratthiyassa vā dīhāiṁ cakkhu-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annaütthiyassa vā gāratthiyassa vā dīhāiṁ kakkhāṇa-rōmāiṁ kappejja vā saṇṭhavejja vā kappenta vā saṇṭhaventaṁ vā sātijjati.

jē bhikkhū annaütthiyassa vā gāratthiyassa vā dīhāiṁ maṁsu-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annaütthiyassa vā gāratthiyassa vā dantē āghaṁsejja vā paghaṁsejja vā āghaṁsantaṁ vā paghaṁsantaṁ vā sātijjati.

jē bhikkhū annaütthiyassa vā gāratthiyassa vā dantē ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū annaütthiyassa vā gāratthiyassa vā dantē phumejja vā raejja vā phumentaṁ vā raentaṁ vā sātijjati.

jē bhikkhū annaütthiyassa vā gāratthiyassa vā uṭṭhē āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū annaütthiyassa vā gāratthiyassa vā uṭṭhē saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū annaütthiyassa vā gāratthiyassa vā uṭṭhē tellēṇa vā ghaēṇa vā vasāē vā navaṇīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū annaütthiyassa vā gāratthiyassa vā uṭṭhē loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlenta vā uvvaṭṭentaṁ vā sātijjati.

jē bhikkhū annaütthiyassa vā gāratthiyassa vā uṭṭhē sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū annaütthiyassa vā gāratthiyassa vā uṭṭhē phumejja vā raejja vā phumentaṁ vā raentaṁ vā sātijjati.

jē bhikkhū annaütthiyassa vā gāratthiyassa vā dīhāiṁ uttaroṭṭha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati. [jē bhikkhū annaütthiyassa vā gāratthiyassa vā dīhāiṁ nāsā-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.]. 

jē bhikkhū annaütthiyassa vā gāratthiyassa vā dīhāiṁ acchi-pattāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annaütthiyassa vā gāratthiyassa vā acchīṇi āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū annaütthiyassa vā gāratthiyassa vā acchīṇi saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū annaütthiyassa vā gāratthiyassa vā acchīṇi tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū annaütthiyassa vā gāratthiyassa vā acchīṇi loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū annaütthiyassa vā gāratthiyassa vā acchīṇi sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōejja vā ucchōlentaṁ vā padhōentaṁ vā sātijjati.

jē bhikkhū annaütthiyassa vā gāratthiyassa vā acchīṇi phumejja vā raejja vā phumentaṁ vā raentaṁ vā sātijjati.

jē bhikkhū annaütthiyassa vā gāratthiyassa vā dīhāiṁ bhamuga-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū annaütthiyassa vā gāratthiyassa vā dīhāiṁ pāsa-rōmāiṁ kappejja vā saṇṭhavejja vā kappentaṁ vā saṇṭhavētaṁ vā sātijjati.

jē bhikkhū annaütthiyassa vā gāratthiyassa vā kāyāō sēyaṁ vā jallaṁ vā paṅkaṁ vā malaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū annaütthiyassa vā gāratthiyassa vā acchimalaṁ vā kaṇṇamalaṁ vā dantamalaṁ vā nahamalaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū gāmāṇugāmaṁ dūijjamāṇē annaütthiyassa vā gāratthiyassa vā sīsaduvāriyaṁ karēti karentaṁ vā sātijjati.

jē bhikkhū appāṇaṁ bībhāvēti bībhāventaṁ vā sātijjati.

jē bhikkhū paraṁ bībhāvēti bībhāventaṁ vā sātijjati.

jē bhikkhū appāṇaṁ vimhāvēti vimhāventaṁ vā sātijjati.

jē bhikkhū paraṁ vimhāvēti vimhāventaṁ vā sātijjati.

jē bhikkhū appāṇaṁ vippariyāsēti vippariyāsentaṁ vā sātijjati.

jē bhikkhū paraṁ vippariyāsēti vippariyāsentaṁ vā sātijjati.

jē bhikkhū muhavaṇṇaṁ karēti karentaṁ vā sātijjati.

jē bhikkhū vērajja-viruddha-rajjaṁsi sajjaṁ gamanaṁ sajjaṁ āgamanaṁ sajjaṁ gamanāgamanaṁ karēti karentaṁ vā sātijjati.

jē bhikkhū diyābhōyaṇassa avaṇṇaṁ vayati vayantaṁ vā sātijjati.

jē bhikkhū rāibhōyaṇassa vaṇṇaṁ vayati vayantaṁ vā sātijjati.

jē bhikkhū diyā asanaṁ vā pānaṁ vā khāimaṁ sāimaṁ vā paḍiggāhettā diyā bhuñjati bhuñjantaṁ vā sātijjati.

jē bhikkhū diyā asanaṁ vā pānaṁ vā khāimaṁ vā sāimaṁ vā paḍiggāhettā rattiṁ bhuñjati bhuñjantaṁ vā sātijjati.

jē bhikkhū rattiṁ asanaṁ vā pānaṁ vā khāimaṁ vā sāimaṁ vā paḍiggāhettā diyā bhuñjati bhuñjantaṁ vā sātijjati.

jē bhikkhū rattiṁ asanaṁ vā pānaṁ vā khāimaṁ vā sāimaṁ vā paḍiggāhettā rattiṁ bhuñjati bhuñjantaṁ vā sātijjati.

jē bhikkhū asanaṁ vā pānaṁ vā khāimaṁ vā sāimaṁ anāgāḍhē parivāsēti parivāsentaṁ vā sātijjati.

jē bhikkhū parivāsiyassa asanassa vā pānassa vā khāimassa vā sāimassa vā tayappamāṇaṁ vā bhūtippamāṇaṁ vā binduppamāṇaṁ vā āhāraṁ āhārēti āhārentaṁ vā sātijjati.

jē bhikkhū maṁsādīyaṁ vā macchādīyaṁ vā maṁsakhalaṁ vā macchakhalaṁ vā āhēṇaṁ vā pahēṇaṁ vā saṁmēlaṁ vā hiṅgōlaṁ vā annayaraṁ vā tahappagāraṁ virūvarūvaṁ hīramāṇaṁ pēhāē tāē āsāē tāē pivāsāē taṁ rayaṇiṁ annatthaṁ uvāiṇāvēti uvāiṇāventaṁ vā sātijjati.

jē bhikkhū nivēyaṇapiṇḍaṁ bhuñjati bhuñjantaṁ vā sātijjati.

jē bhikkhū ahāchandaṁ pasaṁsati pasaṁsantaṁ vā sātijjati.

jē bhikkhū ahāchandaṁ vandati vandantaṁ vā sātijjati.

jē bhikkhū nāyagaṁ vā anāyagaṁ vā uvāsagaṁ vā anuvāsagaṁ vā analaṁ pavvāvēti pavvāventaṁ vā sātijjati.

jē bhikkhū nāyagaṁ vā anāyagaṁ vā uvāsagaṁ vā anuvāsagaṁ vā analaṁ uvaṭṭhāvēti uvaṭṭhāventaṁ vā sātijjati.

jē bhikkhū0 aṇalēṇaṁ vēyāvaccaṁ kārēti kārentaṁ vā sātijjati.

jē bhikkhū sacēlē sacēlayāṇaṁ majjhē saṁvasati saṁvasantaṁ vā sātijjati.

jē bhikkhū sacēlē acēlayāṇaṁ majjhē saṁvasati saṁvasantaṁ vā sātijjati.

jē bhikkhū acēlē sacēlayāṇaṁ majjhē saṁvasati saṁvasantaṁ vā sātijjati.

jē bhikkhū acēlē acēlayāṇaṁ majjhē saṁvasati saṁvasantaṁ vā sātijjati.

jē bhikkhū pāriyāsiyaṁ pippaliṁ vā pippalicuṇṇaṁ vā siṅgabēraṁ vā siṅgabēracuṇṇaṁ vā bilaṁ vā lōṇaṁ, ubbhiyaṁ vā lōṇaṁ āhārēti āhārentaṁ vā sātijjati.

jē bhikkhū giripaḍaṇāṇi vā marupaḍaṇāṇi vā bhigupaḍaṇāṇi vā tarupaḍaṇāṇi vā giripakkhandaṇāṇi vā marupakkhadaṁṇāṇi vā bhigupakkhandaṇāṇi vā tarupakkhandaṇāṇi vā jalapavēsāṇi vā jalaṇapavēsāṇi vā jalapakkhandaṇāṇi vā jalaṇapakkhandaṇāṇi vā visabhakkhāṇi vā satthōpāḍaṇāṇi vā valayamaraṇāṇi vā vasaṭṭamaraṇāṇi vā tabbhavamaraṇāṇi vā antōsallamaraṇāṇi vā vēhānasamaraṇāṇi vā giddhapiṭṭhamaraṇāṇi vā annayarāṇi vā tahappagārāṇi bālamaraṇāṇi pasaṁsati pasaṁsantaṁ vā sātijjati.

taṁ sēvamāṇē āvajjaï cāummāsiyaṁ parihāraṭṭhāṇaṁ anugghātiyaṁ.



---------------------------------------------------------------------
jē bhikkhū kōluṇapaḍiyāē annayariṁ tasapāṇajātiṁ taṇapāsaēṇa vā muñjapāsaēṇa vā kaṭṭhapāsaēṇa vā cammapāsaēṇa vā vettapāsaēṇa vā rajjupāsaēṇa vā suttapāsaēṇa vā bandhati bandhantaṁ vā sātijjati.

jē bhikkhū kōluṇapaḍiyāē jāva suttapāsaēṇa vā baddhellayaṁ muyati muyantaṁ vā sā0.

jē bhikkhū abhikkhaṇaṁ abhikkhaṇaṁ paccakkhāṇaṁ bhañjati bhañjantaṁ vā sātijjati.

jē bhikkhū parittakāyasañjuttaṁ āhāraṁ āhārēti āhārentaṁ vā sātijjati.

jē bhikkhū salōmāiṁ cammāiṁ dharēi dharantaṁ vā sātijjati.

jē bhikkhū taṇapīḍhagaṁ vā palālapīḍhagaṁ vā chagaṇapīḍhagaṁ vā vettapīḍhagaṁ vā kaṭṭhapīḍhagaṁ vā paravatthēṇocchaṇṇaṁ ahiṭṭhēti ahiṭṭhentaṁ vā sātijjati.

jē bhikkhū nigganthīē saṅghāḍiṁ annaütthiēṇa vā gāratthiēṇa vā sivvāvēti sivvāventaṁ vā sātijjati.

jē bhikkhū puḍhavīkāyassa kalamāyamavi samārambhati samārambhantaṁ vā sātijjati ēvaṁ āukkāyassa vā tēukāyassa vā vāukāyassa vā vaṇapphaïkāyassa vā kalamāyamavi samārambhati samārambhantaṁ vā sātijjati.

jē bhikkhū sacittarukkhaṁ duruhati duruhantaṁ vā sātijjati.

jē bhikkhū gihimattē bhuñjati bhuñjantaṁ vā sātijjati.

jē bhikkhū gihivatthaṁ parihēti parihentaṁ vā sātijjati.

jē bhikkhū gihinisejjaṁ vāhēti vāhentaṁ vā sātijjati.

jē bhikkhū gihitigicchaṁ karēti karentaṁ vā sātijjati.

jē bhikkhū purēkammakaḍēṇa hatthēṇa vā mattēṇa vā davvīē vā bhāyaṇēṇa vā asanaṁ vā pānaṁ vā khāimaṁ vā sāimaṁ vā paḍiggāhēti paḍiggāhentaṁ vā sātijjati.

jē bhikkhū gihatthāṇa vā annaütthiyāṇa vā sīōdaga-paribhōēṇa hatthēṇa vā jāva bhāyaṇēṇa vā asanaṁ vā pānaṁ vā khāimaṁ vā sāimaṁ vā [paḍiggāhēti paḍiggāhentaṁ vā sātijjati.

jē bhikkhū kaṭṭhakammāṇi vā cittakammāṇi vā potthakammāṇi vā dantakammāṇi vā maṇikammāṇi vā sēlakammāṇi vā gaṇṭhimāṇi vā vēḍhimāṇi vā pūrimāṇi vā saṅghātimāṇi vā pattacchejjāṇi vā vivihāṇi vā vēhimāṇi vā cakkhudaṁsaṇavaḍiyāē abhisandhārēti abhisandhārentaṁ vā sātijjati.

jē bhikkhū vappāṇi vā phalihāṇi vā uppalāṇi vā pallalāṇi vā ujjharāṇi vā nijjharāṇi vā vāvīṇi vā pokkharāṇi vā dīhiyāṇi vā guñjāliyāṇi vā sarāṇi vā sarapantiyāṇi vā sarasarapantiyāṇi vā cakkhu daṁsaṇapaḍiyāē abhisandhārēti abhisandhārentaṁ vā sātijjati.

jē bhikkhū kacchāṇi vā gahanāni vā nūmāṇi vā vanāni vā vanaviduggāṇi vā pavvayāṇi vā pavvayaviduggāṇi vā cakkhu daṁsaṇapaḍiyāē abhisandhārēti abhisandhārentaṁ vā sātijjati.

jē bhikkhū gāmāṇi vā nagarāṇi vā khēḍāṇi vā kabbaḍāṇi vā maḍambāṇi vā dōṇamuhāṇi vā paṭṭaṇāṇi vā āgārāṇi vā sambāhāṇi vā sannivēsāṇi vā cakkhudaṁsaṇa paḍiyāē abhisandhārēti abhisandhārentaṁ vā sātijjati.

jē bhikkhū gāmamahāṇi vā jāva sannivēsamahāṇi vā [gāmadāhāṇi jāva saṁnivēsa dāhāṇi] cakkhu daṁsaṇapaḍiyāē abhisandhārēti abhisandhārentaṁ vā sātijjati.

jē bhikkhū gāmavahāṇi vā jāva sannivēsavahāṇi vā cakkhu daṁsaṇapaḍiyāē abhisandhārēti abhisandhārentaṁ vā sātijjati.

jē bhikkhū gāmapahāṇi vā jāva sannivēsavahāṇi vā cakkhu daṁsaṇapaḍiyāē abhisandhārēti abhisandhārentaṁ vā sātijjati.

jē bhikkhū āsakaraṇāṇi vā hatthikaraṇāṇi vā uṭṭakaraṇāṇi vā gōṇakaraṇāṇi vā mahisakaraṇāṇi vā sūkarakaraṇāṇi vā cakkhu daṁṇapaḍiyāē jāva sātijjati.

jē bhikkhū āsajuddhāṇi vā hatthijuddhāṇi vā uṭṭajuddhāṇi vā gōṇajuddhāṇi vā mahisajuddhāṇi vā karajuddhāṇi vā cakkhu daṁsaṇapaḍiyāē jāva sātijjati.

jē bhikkhū ujjūhiyāṭhāṇāṇi vā hayajūhiyāṭhāṇāṇi vā gayajūhiyāṭhāṇāṇi vā cakkhu daṁsaṇapaḍiyāē abhisandhārēti abhindhārentaṁ vā sātijjati.

jē bhikkhū abhisēyaṭhāṇāṇi vā akkhāiyaṭhāṇāṇi vā mānummāniyaṭhāṇāṇi vā mahayāhaya-naṭṭa-gīya-vādiya-tantī-tala-tāla-tuḍiya-paḍuppavāiyaṭhāṇāṇi vā cakkhu daṁsaṇapaḍiyāē abhisandhārēti abhisandhārentaṁ vā sātijjati.

jē bhikkhū āghāyaṇāṇi vā ḍimbāṇi vā ḍamarāṇi vā khārāṇi vā vērāṇi vā mahājuddhāṇi vā mahāsaṅgāmāṇi vā kalahāṇi vā bōlāṇi vā cakkhu daṁsaṇapaḍiyāē jāva sātijjati.

jē bhikkhū virūvarūvēsu mahussavēsu itthīṇi vā purisāṇi vā thērāṇi vā majjhimāṇi vā ḍaharāṇi vā- aṇalaṅkiyāṇi vā sualaṅkiyāṇi vā gāyantāṇi vā vāyantāṇi vā naccantāṇi vā hasantāṇi vā ramantāṇi vā mōhantāṇi vā vipulaṁ asanaṁ pānaṁ vā khāimaṁ vā sāimaṁ vā paribhāētāṇi vā paribhuñjantāṇi vā cakkhu daṁsaṇapaḍiyāē abhisandhārēti abhisandhārentaṁ vā sātijjati.

jē bhikkhū ihalōiēsu vā rūvēsu paralōiēsu vā rūvēsu diṭṭhēsu vā rūvēsu adiṭṭhēsu vā rūvēsu suēsu vā rūvēsu asuēsu vā rūvēsu viṇṇāēsu vā rūvēsu aviṇṇāēsu vā rūvēsu sajjati rajjati gijjhati ajjhōvavajjati sajjamāṇaṁ vā rajjamāṇaṁ vā gijjhamāṇaṁ vā ajjhōvavajjamāṇaṁ vā sātijjati।. 

jē bhikkhū paḍhamāē pōrisīē asanaṁ vā pānaṁ vā khāimaṁ vā sāimaṁ vā paḍiggāhettā pacchimaṁ pōrisiṁ uvātiṇāvēti uvātiṇāventaṁ vā sātijjati.

jē bhikkhū paraṁ addhajōyaṇamērāō parēṇa asanaṁ vā pānaṁ vā khāimaṁ vā sāimaṁ vā uvātiṇāvēti uvātiṇāventaṁ vā sātijjati.

jē bhikkhū divā gōmayaṁ paḍiggāhettā divā kāyaṁsi vaṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū divā gōmayaṁ paḍiggāhettā rattiṁ kāyaṁsi vaṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū rattiṁ gōmayaṁ paḍiggāhettā divā kāyaṁsi vaṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū rattiṁ gōmayaṁ paḍiggāhettā ratiṁ kāyaṁsi vaṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū divā ālēvaṇajāyaṁ paḍiggāhettā divā kāyaṁsi vaṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū divā ālēvaṇajāyaṁ paḍiggāhettā rattiṁ kāyaṁsi vaṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū rattiṁ ālēvaṇajāyaṁ paḍiggāhettā divā kāyaṁsi vaṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū rattiṁ ālēvaṇajāyaṁ paḍiggāhettā rattiṁ kāyaṁsi vaṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū annaütthiēṇa vā gāratthiēṇa vā uvahiṁ vahāvēti vahāventaṁ vā sā0 ।. 

jē bhikkhū tannīsāē asanaṁ vā pānaṁ vā khāimaṁ vā sāimaṁ vā dēti dentaṁ vā sā0.

jē bhikkhū imāō pañca mahaṇṇavāō mahānaīō uddiṭṭhāō gaṇiyāō vañjiyāō antōmāsassa dukkhuttō vā tikkhuttō vā uttarati vā santarati vā uttarantaṁ vā santarantaṁ vā sātijjati taṁ jahā-gaṅgā jaüṇā saraū ērāvatī mahī.

taṁ sēvamāṇē āvajjaï cāummāsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū anantarahiyāē puḍhavīē ṭhāṇaṁ vā sejjaṁ vā nisejjaṁ vā nisīhiyaṁ vā cēēti cēentaṁ vā sātijjati.

jē bhikkhū sasiṇiddhāē puḍhavīē ṭhāṇaṁ vā jāva cēēti cēentaṁ vā sātijjati.

jē bhikkhū sasarakkhāē puḍhavīē ṭhāṇaṁ vā sejjaṁ vā nisejjaṁ vā nisīhiyaṁ vā cēēti cēentaṁ vā sātijjati.

jē bhikkhū maṭṭiyākaḍāē puḍhavīē ṭhāṇaṁ vā jāva cēēti cēentaṁ vā sātijjati.

jē bhikkhū cittamantāē puḍhavīē ṭhāṇaṁ vā jāva cēentaṁ vā sātijjati.

jē bhikkhū cittamantāē silāē ṭhāṇaṁ vā jāva cēēti cēentaṁ vā sātijjati.

jē bhikkhū cittamantāē lēlūē ṭhāṇaṁ vā jāva cēēti cēentaṁ vā sātijjati.

jē bhikkhū kōlāvāsaṁsi vā dāruē jīvapaïṭṭhiē saaṇḍē sapāṇē sabīē sahariē saossē saüdaē saüttiṅga-paṇaga-daga-maṭṭiya-makkaḍā-santāṇagaṁsi ṭhāṇaṁ vā sejjaṁ vā nisejjaṁ vā nisīhiyaṁ vā cēēti cēentaṁ vā sātijjati.

jē bhikkhū thūṇaṁsi vā gihēluyaṁsi vā usukālaṁsi vā kāmajalaṁsi vā annayaraṁsi vā tahappagāraṁsi antarikkhajāyaṁsi dubbaddhē dunnikkhittē anikampē calācalē ṭhāṇaṁ vā sejjaṁ vā nisejjaṁ vā nisīhiyaṁ vā cēēti cēentaṁ vā sātijjati.

jē bhikkhū kuliyaṁsi vā bhittiṁsi vā silaṁsi vā lēluṁsi vā annayaraṁsi vā tahappagāraṁsi antarikkhajāyaṁsi dubbaddhē dunnikkhittē anikampē calācalē ṭhāṇaṁ vā sejjaṁ vā nisejjaṁ vā nisīhiyaṁ vā cēēti cēentaṁ vā sātijjati.

jē bhikkhū khandhaṁsi va phalihaṁsi vā mañcaṁsi vā maḍambaṁsi vā mālaṁsi vā pāsāyaṁsi vā hammatalaṁsi vā annayaraṁsi vā tahappagāraṁsi antarikkhajāyaṁsi dubbaddhē dunnikkhittē anikampē calācalē ṭhāṇaṁ vā sejjaṁ vā nisejjaṁ vā nisīhiyaṁ vā cēēti cēentaṁ vā sātijjati.

jē bhikkhū annaütthiyaṁ vā sippaṁ vā silōgaṁ vā aṭṭhāpadaṁ vā kakkaḍagaṁ vā vuggahaṁ vā salāhaṁ vā salāhakahatthayaṁ vā sikkhāvēti sikkhāventaṁ vā sātijjati.

jē bhikkhū annaütthiyaṁ vā gāratthiyaṁ vā āgāḍhaṁ vadati vadantaṁ vā sātijjati.

jē bhikkhū annaütthiyaṁ vā gāratthiyaṁ vā pharusaṁ vadati vadantaṁ vā sātijjati.

jē bhikkhū annaütthiyaṁ vā gāratthiyaṁ vā āgāḍhaṁ pharusaṁ vadati vadantaṁ vā sā0.

jē bhikkhū annaütthiyaṁ vā gāratthiyaṁ vā annayarīē accāsāyaṇāē accāsāēti accāsāentaṁ vā sātijjati.

jē bhikkhū annaütthiyaṁ vā gāratthiyaṁ vā kōugakammaṁ karēti karentaṁ vā sā0.

jē bhikkhū annaütthiyaṁ vā gāratthiyaṁ vā bhūtikammaṁ karēti karentaṁ vā sātijjati.

jē bhikkhū annaütthiyaṁ vā gāratthiyaṁ vā pasiṇaṁ vāgarēi vāgarentaṁ vā sātijjati.

jē bhikkhū annaütthiyaṁ vā gāratthiyaṁ vā pasiṇāpasiṇaṁ vāgarēi vāgarentaṁ vā sātijjati.

jē bhikkhū annaütthiyaṁ vā gāratthiyaṁ vā tītaṁ nimittaṁ vāgarēi vāgarentaṁ vā sātijjati.

jē bhikkhū annaütthiyaṁ vā gāratthiyaṁ vā lakkhaṇaṁ vāgarēi vāgarentaṁ vā sātijjati.

jē bhikkhū annaütthiyaṁ vā gāratthiyaṁ vā sumiṇaṁ vāgarēi vāgarentaṁ vā sātijjati.

jē bhikkhū annaütthiyāṇa vā gāratthiyāṇa vā vijjaṁ paüñjati paüñjantaṁ vā sā0.

jē bhikkhū annaütthiyāṇa vā gāratthiyāṇa vā mantaṁ paüñjati paüñjantaṁ vā sā0 ।. 

jē bhikkhū annaütthiyāṇa vā gāratthiyāṇa vā jōgaṁ paüñjati paüñjantaṁ vā sā.0 ।. 

jē bhikkhū annaütthiyāṇa vā gāratthiyāṇa vā naṭṭhāṇaṁ mūḍhāṇaṁ vippariyāsiyāṇaṁ maggaṁ vā pavēdēti sandhi vā pavēdēti maggāō vā sandhiṁ pavēdēti sandhīō vā maggaṁ pavēdēti pavēdentaṁ vā sātijjati.

jē bhikkhū annaütthiyāṇa vā gāratthiyāṇa vā dhāuṁ pavēdēti pavēdentaṁ vā sā0.

jē bhikkhū annaütthiyāṇa vā gāratthiyāṇa vā nihiṁ pavēdēti pavēdentaṁ vā sā0.

jē bhikkhū mattaē appāṇaṁ dēhati dēhantaṁ vā sātijjati.

jē bhikkhū addāē appāṇaṁ dēhati dēhantaṁ vā sātijjati.

jē bhikkhū asīē appāṇaṁ dēhati dēhantaṁ vā sātijjati.

jē bhikkhū maṇīē appāṇaṁ dēhati dēhantaṁ vā sātijjati.

jē bhikkhū uḍḍapāṇē appāṇaṁ dēhati dēhantaṁ vā sātijjati.

jē bhikkhū tellē appāṇaṁ dēhati dēhantaṁ vā sātijjati.

jē bhikkhū phāṇiē appāṇaṁ dēhati dēhantaṁ vā sātijjati.

jē bhikkhū vasāē appāṇaṁ dēhati dēhantaṁ vā sātijjati.

jē bhikkhū vamanaṁ paḍikammaṁ karēti karentaṁ vā sātijjati.

jē bhikkhū virēyaṇaṁ paḍikammaṁ karēti karentaṁ vā sātijjati.

jē bhikkhū vamanaṁ-virēyaṇaṁ paḍikammaṁ karēti karentaṁ vā sātijjati.

jē bhikkhū arōgē ya paḍikammaṁ karēti karentaṁ vā sātijjati.

jē bhikkhū pāsatthaṁ vandati vandantaṁ vā sātijjati.

jē bhikkhū pāsatthaṁ pasaṁsati pasaṁsantaṁ vā sātijjati.

jē bhikkhū ōsannaṁ vandati vandantaṁ vā sātijjati.

jē bhikkhū ōsannaṁ pasaṁsati pasaṁsantaṁ vā sātijjati.

jē bhikkhū kusīlaṁ vandati vandantaṁ vā sātijjati.

jē bhikkhū kusīlaṁ pasaṁsati pasaṁsantaṁ vā sātijjati.

jē bhikkhū nitiyaṁ vandati vandantaṁ vā sātijjati.

jē bhikkhū nitiyaṁ pasaṁsati pasaṁsantaṁ vā sātijjati.

jē bhikkhū saṁsattaṁ vandati vandantaṁ vā sātijjati.

jē bhikkhū saṁsattaṁ pasaṁsati pasaṁsantaṁ vā sātijjati.

jē bhikkhū kāhiyaṁ vandati vandantaṁ vā sātijjati.

jē bhikkhū kāhiyaṁ pasaṁsati pasaṁsantaṁ vā sātijjati.

jē bhikkhū pāsaṇiyaṁ vandati vandantaṁ vā sātijjati.

jē bhikkhū pāsaṇiyaṁ pasaṁsati pasaṁsantaṁ vā sātijjati.

jē bhikkhū māmagaṁ vandati vandantaṁ vā sātijjati.

jē bhikkhū māmagaṁ pasaṁsati pasaṁsantaṁ vā sātijjati.

jē bhikkhū sampasārayaṁ vandati vandantaṁ vā sātijjati.

jē bhikkhū sampasārayaṁ pasaṁsati pasaṁsantaṁ vā sātijjati.

jē bhikkhū dhāipiṇḍaṁ bhuñjati bhuñjantaṁ vā sātijjati.

jē bhikkhū dūtipiṇḍaṁ bhuñjati bhuñjantaṁ vā sātijjati.

jē bhikkhū nimittapiṇḍaṁ bhuñjati bhuñjantaṁ vā sātijjati.

jē bhikkhū ājīviyapiṇḍaṁ bhuñjati bhuñjantaṁ vā sātijjati.

jē bhikkhū vaṇīmagapiṇḍaṁ bhuñjati bhuñjantaṁ vā sātijjati.

jē bhikkhū tigicchāpiṇḍaṁ bhuñjati bhuñjantaṁ vā sātijjati.

jē bhikkhū kōhapiṇḍaṁ bhuñjati bhuñjantaṁ vā sātijjati.

jē bhikkhū mānapiṇḍaṁ bhuñjati bhuñjantaṁ vā sātijjati.

jē bhikkhū māyāpiṇḍaṁ bhuñjati bhuñjantaṁ vā sātijjati.

jē bhikkhū lōbhapiṇḍaṁ bhuñjati bhuñjantaṁ vā sātijjati.

jē bhikkhū vijjāpiṇḍaṁ bhuñjati bhuñjantaṁ vā sātijjati.

jē bhikkhū mantapiṇḍaṁ bhuñjati bhuñjantaṁ vā sātijjati.

jē bhikkhū jōgapiṇḍaṁ bhuñjati bhuñjantaṁ vā sātijjati.

jē bhikkhū cuṇṇapiṇḍaṁ bhuñjati bhuñjantaṁ vā sātijjati.

jē bhikkhū antaddhāṇapiṇḍaṁ bhuñjati bhuñjantaṁ vā sātijjati.

taṁ sēvamāṇē āvajjaï cāummāsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū paḍiggahaṁ kiṇēti kiṇāvēti kīyaṁ āhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū paḍiggahaṁ pāmiccēti pāmiccāvēti pāmiccaṁ āhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū paḍiggahaṁ pariyaṭṭēti pariyaṭṭāvēti pariyaṭṭiyaṁ āhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū paḍiggahaṁ acchejjaṁ anisaṭṭhaṁ abhihaḍaṁ āhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū aïrēgaṁ paḍiggahaṁ gaṇiṁ uddisiya gaṇiṁ samuddisiya taṁ gaṇiṁ anāpucchiya anāmantiya annamannassa viyarati viyarantaṁ vā sātijjati.

jē bhikkhū aïrēgaṁ paḍiggahaṁ khuḍḍagassa vā khuḍḍiyāē vā thēragassa vā thēriyāē vā-ahatthacchinnassa apāyacchinnassa akaṇṇacchinnassa anāsacchinnassa anoṭṭhacchinnassa sakkassa- dēti dentaṁ vā sātijjati.

jē bhikkhū aïrēgaṁ paḍiggahaṁ khuḍḍagassa vā khuḍḍiyāē vā jāva oṭṭhacchinnassa asakkassa- na dēti na dentaṁ vā sātijjati.

jē bhikkhū paḍiggahaṁ analaṁ athiraṁ adhuvaṁ adhāraṇijjaṁ dharēti dharentaṁ vā sātijjati.

jē bhikkhū paḍiggahaṁ alaṁ thiraṁ dhuvaṁ dhāraṇijjaṁ na dharēti na dharentaṁ vā sātijjati.

jē bhikkhū vaṇṇamantaṁ paḍiggahaṁ vivaṇṇaṁ karēti karentaṁ vā sātijjati.

jē bhikkhū vivaṇṇaṁ paḍiggahaṁ vaṇṇamantaṁ karēti karentaṁ vā sātijjati.

jē bhikkhū nō navaē mē paḍiggahē laddhē tti kaṭṭu sīōdaga-viyaḍēṇa vā usiṇōdaga- viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū nō navaē mē paḍiggahē laddhē tti kaṭṭu bahudēvasiēṇa sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū nō navaē mē paḍiggahē laddhē tti kaṭṭu kakkēṇa vā loddhēṇa vā cuṇṇēṇa vā vaṇṇēṇa vā āghaṁsejja vā paghaṁsejja vā āghaṁsantaṁ vā paghaṁsantaṁ vā sātijjati.

jē bhikkhū nō navaē mē paḍiggahē laddhē tti kaṭṭu bahudēvasiēṇa kakkēṇa vā loddhēṇa vā cuṇṇēṇa vā vaṇṇēṇa vā āghaṁsejja vā paghaṁsejja vā āghaṁsantaṁ vā paghaṁsantaṁ vā sātijjati.

jē bhikkhū dubbhigandhē mē paḍiggahē laddhē tti kaṭṭu sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū dubbhigandhē mē paḍiggahē laddhē tti kaṭṭu bahudēvasiēṇa sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū dubbhiṅgandhē mē paḍiggahē laddhē tti kaṭṭu kakkēṇa vā loddhēṇa vā cuṇṇēṇa vā vaṇṇēṇa vā āghaṁsejja vā paghaṁsejja vā āsaṅghantaṁ vā paghaṁsantaṁ vā sātijjati.

jē bhikkhū dubbhiṅgandhē mē paḍiggahē laddhē tti kaṭṭu bahudēsiēṇa kakkēṇa vā loddhēṇa vā cuṇṇēṇa vā vaṇṇēṇa vā āghaṁsejja vā paghaṁsejja vā āghaṁsantaṁ vā paghaṁsantaṁ vā sātijjati. [* ēvaṁ tellēṇa vā ghaēṇa vā, navanīēṇa vā, vasāē vā makkhejja vā, miliṅgejja vā, makkhentaṁ vā miligentaṁ vā sātijjati0 ēē catāri ālāvagā bhaṇiyā]. 

jē bhikkhū anantarahiyāē puḍhavīē jāva jīvapatiṭṭhiē saaṇḍē jāva sasaṅkamaṇaṁsi calācalē sapaḍiggahaṁ āyāvejja vā payāvejja vā āyāventaṁ vā payāventaṁ vā sātijjati.

jē bhikkhū sasiṇiddhāē puḍhavīē jāva paḍiggahaṁ āyāvejja vā jāva sātijjati.

jē bhikkhū sasarakkhāē puḍhavīē jāva paḍiggahaṁ āyāvejja vā jāva sātijjati.

jē bhikkhū maṭṭiyamakaḍāē puḍhavīē jāva paḍiggahaṁ āyāvejja vā jāva sātijjati.

jē bhikkhū cittamantāē puḍhavīē jāva paḍiggahaṁ āyāvejja vā jāva sātijjati.

jē bhikkhū cittamantāē silāē jāva paḍiggahaṁ āyāvejja vā jāva sātijjati.

jē bhikkhū cittamantāē lēlūē jāva paḍiggahaṁ āyāvejja vā jāva sātijjati.

jē bhikkhū kōlāvāsaṁsi vā dāruē jīvapaïṭṭhiē saaṇḍē sapāṇē sabīē sahariē saossē saüdaē saüttiṅga-paṇaga-daga-maṭṭiya-makkaḍā santāṇagaṁsi paḍiggahaṁ āyāvejja vā payāvejja vā āyāventaṁ vā payāventaṁ vā sātijjati.

jē bhikkhū thūṇaṁsi vā gihēluyaṁsi vā usukālaṁsi vā kāmajalaṁsi vā annayaraṁsi vā tahappagāraṁsi antarikkhajāyaṁsi dubbaddhē dunnikkhittē anikampē calācalē paḍiggahaṁ āyāvejja vā payāvejja vā āyāventaṁ vā payāventaṁ vā sātijjati.

jē bhikkhū kuliyaṁsi vā bhittiṁsi vā silaṁsi vā lēluṁsi vā annayaraṁsi vā tahappagāraṁsi antarikkhajāyaṁsi dubbaddhē jāva āyāventaṁ vā payāventaṁ vā sātijjati.

jē bhikkhū khandhaṁsi vā phalihaṁsi vā mañcaṁsi vā maḍambaṁsi vā mālaṁsi vā pāsāyaṁsi vā hammatalaṁsi vā annayaraṁsi vā tahappagāraṁsi antarikkhajāyaṁsi dubbaddhē dunnikkhittē anikampē calācalē paḍiggahaṁ āyāvejja vā payāvejja vā āyāventaṁ vā payāventaṁ vā sātijjati.

jē bhikkhū paḍiggahāō puḍhavīkāyaṁ nīharati nīharāvēti nīhariyaṁ āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū paḍiggahāō āukāyaṁ nīharati jāva sātijjati.

jē bhikkhū paḍiggahāō tēukkāyaṁ nīharati jāva sātijjati.

jē bhikkhū paḍiggahāō kandāṇi vā mūlāṇi vā pattāṇi vā pupphāṇi vā phalāṇi vā bījāṇi vā nīharati nīharāvēti nīhariyaṁ āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū paḍiggahāō ōsahibīyāiṁ nīharati jāva sātijjati.

jē bhikkhū paḍiggahāō tasapāṇajātiṁ nīharati jāva sātijjati.

jē bhikkhū paḍiggahagaṁ nikkōrēti nikkōrāvēti nikkōriyaṁ āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū nāyagaṁ vā anāyagaṁ vā uvāsagaṁ vā anuvāsagaṁ vā gāmantaraṁsi vā gāmapahantaraṁsi vāpaḍiggahagaṁ ōbhāsiya-ōbhāsiya jāyati jāyantaṁ vā sātijjati.

jē bhikkhū nāyagaṁ vā [anāyagaṁ vā uvāsagaṁ vā] anuvāsagaṁ vā parisāmajjhāō uṭṭhavettā paḍiggahagaṁ ōbhāsiya-ōbhāsiya jāyati jāyantaṁ vā sātijjati.

jē bhikkhū paḍiggahanīsāē uḍubaddhaṁ vasati vasantaṁ vā sātijjati.

jē bhikkhū paḍiggahanīsāē vāsāvāsaṁ vasati vasantaṁ vā sātijjati.

taṁ sēvamāṇē āvajjaï cāummāsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū bhikkhūṇaṁ āgāḍhaṁ vadati vadantaṁ vā sātijjati.

jē bhikkhū bhikkhūṇaṁ pharusaṁ vadati vadantaṁ vā sātijjati.

jē bhikkhū bhikkhūṇaṁ āgāḍhaṁ pharusaṁ vadati vadantaṁ vā sātijjati.

jē bhikkhū bhikkhūṇaṁ annayarīē accāsāyaṇāē accāsāēti accāsāentaṁ vā sā0.

jē bhikkhū sacittaṁ ambaṁ bhuñjati bhujantaṁ vā sātijjati.

jē bhikkhū sacittaṁ ambaṁ viḍasati viḍasantaṁ vā sātijjati.

jē bhikkhū sacittaṁ ambaṁ vā ambapēsiṁ vā ambabhittaṁ vā ambasālagaṁ vā ambaḍagalaṁ vā ambacōyagaṁ vā bhuñjati bhuñjantaṁ vā sātijjati.

jē bhikkhū sacittaṁ ambaṁ vā jāva ambacōyagaṁ vā viḍasati viḍasantaṁ vā sātijjati.

jē bhikkhū sacittapaïṭṭhiyaṁ ambaṁ bhuñjati bhuñjantaṁ vā sātijjati.

jē bhikkhū sacittapaïṭṭhiyaṁ ambaṁ viḍasati viḍasantaṁ vā sātijjati.

jē bhikkhū sacittapaïṭṭhiyaṁ ambaṁ vā jāva bhuñjati bhuñjantaṁ vā sātijjati.

jē bhikkhū sacittapaïṭṭhiyaṁ ambaṁ vā jāva viḍasati viḍasantaṁ vā sātijjati.

jē bhikkhū annaütthiēṇa vā gāratthiēṇa vā appaṇō pāē āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō pāē saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō pāē tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō pāē loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō pāē sīōdaga-viyaḍēṇa vā usiṇōdaga-viyaḍēṇa vā ullōlāvejja vā ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō pāē phumāvejja vā rayāvejja vā phumāventaṁ vā rayāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁ āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁ saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁ tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁ loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁ sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁ phumāvejja vā rayāvejja vā phumāventaṁ vā rayāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁsi vaṇaṁ āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁsi vaṇaṁ saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁsi vaṇaṁ tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁsi vaṇaṁ loddhēṇa vā kakkēṇa vā cuṇṇēṇa vā vaṇṇēṇa ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁsi vaṇaṁ sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁsi vaṇaṁ phumāvejja vā rayāvejja vā phumāventaṁ vā rayāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇa tikkhēṇaṁ satthajāēṇaṁ acchindāvejja vā vicchindāvejja vā acchindāventaṁ vā vicchindāventaṁ vā sātijjati.

jē bhikkhū annaütthiēṇa vā jāva vicchindāvittā vā pūyaṁ vā sōṇiyaṁ vā nīharāvejja vā visōhāvejja vā nīharāventaṁ vā visōhāventaṁ vā sātijjati.

jē bhikkhū annaütthiēṇa vā jāva visōhāvettā vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jē bhikkhū annaütthiēṇa vā jāva padhōvāvettā vā annayarēṇaṁ ālēvaṇajāēṇaṁ ālimpāvejja vā vilimpāvejja vā ālimpāventaṁ vā vilimpāventaṁ vā sātijjati.

jē bhikkhū annaütthiēṇa vā jāva padhōvāvettā vā annayarēṇaṁ ālēvaṇajāēṇaṁ ālimpāvettā vā vilimpāvettā vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jē bhikkhū annaütthiēṇa vā padhōvāvettā vā annayarēṇaṁ ālēvaṇajāēṇaṁ ālimpāvettā vā vilimpāvettā vā tellēṇa vā ghaēṇa vā vasāē vā navanīēṇa vā abbhaṅgāvettā vā makkhāvettā vā annayarēṇaṁ dhūvaṇajāēṇaṁ dhūvāvejja vā padhūvāvejja vā dhūvāventaṁ vā padhūvāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō pālukimiyaṁ vā kucchikimiyaṁ vā aṅgulīē nivēsāviya-nivēsāviya nīharāvēti nīharāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dīhāō naha-sihāō kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dīhāiṁ jaṅgha-rōmāiṁ kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dīhāiṁ vatthi-rōmāiṁ kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē bhikkhū annaütthiēṇa vā gāratthiēṇa vā apapṇō dīhāiṁ cakkhu rōmāiṁ kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dīhāiṁ kakkhāṇa-rōmāiṁ kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dīhāiṁ maṁsu-rōmāiṁ kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dantē āghaṁsāvejja vā paghaṁsāvejja vā āghaṁsāventaṁ vā paghaṁsāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dantē ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dantē phumāvejja vā rayāvejja vā phumāventaṁ vā rayāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō uṭṭhē āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō uṭṭhē saṁvāhāvejja vā palimaddāvejja vā āmajjāventaṁ vā pamajjāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō uṭṭhē tellēṇa vā ghaēṇa vā vasāē vā navaṇīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō uṭṭhē loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō uṭṭhē sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejjā vā ucchōlāventaṁ vā padhōvāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō uṭṭhē phumāvejja vā rayāvejja vā phumāventaṁ vā rayāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dīhāiṁ uttaroṭṭha-rōmāiṁ kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dīhāiṁ nāsā-rōmāiṁ kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dīhāiṁ acchi-pattāiṁ kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō acchīṇi āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō acchīṇi saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō acchīṇi tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō acchīṇi loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati ।. 

jē bhikkhū annaütthiēṇa vā gāratthiēṇa vā appaṇō acchīṇi sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō acchīṇi phumāvejja vā rayāvejja vā phumāventaṁ vā rayāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dīhāiṁ bhamuga-rōmāiṁ kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō dīhāiṁ pāsa-rōmāiṁ kappāvejja vā saṇṭhavāvejja vā kappāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō kāyāō sēyaṁ vā jallaṁ vā paṅkaṁ vā malaṁ vā nīharāvejja vā visōhāvejja vā nīharāventaṁ vā visōhāventaṁ vā sātijjati.

jē bhikkhū annaütthiēṇa vā gāratthiēṇa vā appaṇō acchimalaṁ vā kaṇṇamalaṁ vā dantamalaṁ vā nahamalaṁ vā nīharāvejja vā visōhāvejja vā nīharāventaṁ vā visōhāventaṁ vā sātijjati.

jē bhikkhū annaütthiēṇa vā gāratthiēṇa vā gāmāṇugāmaṁ dūijjamāṇē appaṇō sīsaduvāriyaṁ kāravēti kāraventaṁ vā sātijjati.

jē bhikkhū āgantārēsu vā ārāmagārēsu vā gāhāvaïkulēsu vā pariyāvasahēsu vā uccāra-pāsavaṇaṁ pariṭṭhavēti pariṭṭhaventaṁ vā sātijjati.

jē bhikkhū ujjāṇaṁsi vā [ujjāṇagihaṁsi vā ujjāṇasālaṁsi vā nijjāṇaṁsi vā nijjāṇagihaṁsi vā nijjāṇasālaṁsi vā uccāra-pāsavaṇaṁ pariṭṭhavēti pariṭṭhaventaṁ vā] sātijjati.

jē bhikkhū aṭṭaṁsi vā [aṭṭālayaṁsi vā pāgāraṁsi vā pariyaṁsi vā dāraṁsi vā gōpuraṁsi vā uccāra-pāsavaṇaṁ pariṭṭhavēti pariṭṭhaventaṁ vā] sātijjati.

jē bhikkhū dagamaggaṁsi vā [dagapahaṁsi vā dagatīraṁsi vā dagaṭhāṇaṁsi vā uccāra-pāsavaṇaṁ pariṭṭhavēti pariṭṭhaventaṁ vā] sātijjati.

jē bhikkhū sunnagihaṁsi vā [sunnasālaṁsi vā bhinnagihaṁsi vā bhinnasālaṁsi vā kūḍāgāraṁsi vā koṭṭhāgāraṁsi vā uccāra-pāsavaṇaṁ pariṭṭhavēti pariṭṭhaventaṁ vā] sātijjati.

jē bhikkhū taṇasālaṁsi vā [taṇagihaṁsi vā tusasālaṁsi vā tusagihaṁsi vā busasālaṁsi vā busagihaṁsi vā uccāra-pāsavaṇaṁ pariṭṭhavēti pariṭṭhaventaṁ vā] sātijjati.

jē bhikkhū jāṇasālaṁsi vā [jāṇagihaṁsi vā juggasālaṁsi vā juggagihaṁsi vā uccārapāsavaṇaṁ pariṭṭhavēti pariṭṭhaventaṁ vā] sātijjati.

jē bhikkhū paṇiyasālaṁsi vā [paṇiyagihaṁsi vā pariyāgasālaṁsi vā pariyāgagihaṁsi vā kuviyasālaṁsi vā kuviyagihaṁsi vā uccāra-pāsavaṇaṁ pariṭṭhavēti pariṭṭhaventaṁ vā] sātijjati.

jē bhikkhū gōṇasālaṁsi vā [gōṇagihaṁsi vā mahākulaṁsi vā mahāgihaṁsi vā uccārapāsavaṇaṁ pariṭṭhavēti pariṭṭhavētaṁ vā] sātijjati.

jē bhikkhū annaütthissa vā gāratthiyassa vā asanaṁ vā pānaṁ vā khāimaṁ vā sāimaṁ vā dēti dentaṁ vā sātijjati. [paḍicchati paḍicchantaṁ vā sātijjati.]. 

jē bhikkhū annaütthissa vā gāratthiyassa vā vatthaṁ vā paḍiggahaṁ vā kambalaṁ vā pāyapuñchaṇaṁ vā dēti dentaṁ vā sātijjati. [paḍicchati paḍicchantaṁ vā sātijjati.]. 

jē bhikkhū pāsatthassa asanaṁ vā pānaṁ vā khāimaṁ vā sāimaṁ vā dēti dentaṁ vā sātijjati.

jē bhikkhū pāsatthassa asanaṁ vā jāva paḍicchati paḍicchantaṁ vā sātijjati.

jē bhikkhū pāsatthassa vatthaṁ vā paḍiggahaṁ vā kambalaṁ vā pāyapuñchaṇaṁ vā dēti dentaṁ vā sātijjati.

jē bhikkhū pāsatthassa vatthaṁ vā jāva paḍicchati paḍicchantaṁ vā sātijjati.

jē bhikkhū ōsannassa asanaṁ vā pānaṁ vā khāimaṁ vā sāimaṁ vā dēti dentaṁ vā sā0.

jē bhikkhū ōsannassa asanaṁ vā jāva paḍicchati paḍicchantaṁ vā sātijjati.

jē bhikkhū ōsannassa vatthaṁ vā paḍiggahaṁ vā kambalaṁ vā pāyapuñchaṇaṁ vā dēti dentaṁ vā sātijjati.

jē bhikkhū ōsannassa vatthaṁ vā jāva paḍicchati paḍicchantaṁ vā sātijjati.

jē bhikkhū kusīlassa asanaṁ vā jāva dēti dentaṁ vā sātijjati.

jē bhikkhū kusīlassa asanaṁ vā jāva paḍicchati paḍicchantaṁ vā sātijjati.

jē bhikkhū kusīlassa vatthaṁ vā jāva dēti dentaṁ vā sātijjati.

jē bhikkhū kusīlassa vatthaṁ vā jāva paḍicchati paḍicchantaṁ vā sātijjati.

jē bhikkhū nitiyassa asanaṁ vā jāva dēti dentaṁ vā sātijjati.

jē bhikkhū nitiyassa asanaṁ vā jāva paḍicchati paḍicchantaṁ vā sātijjati.

jē bhikkhū nitiyassa vatthaṁ vā jāva dēti dentaṁ vā sātijjati.

jē bhikkhū nitiyassa vatthaṁ vā jāva paḍicchati paḍicchantaṁ vā sātijjati.

jē bhikkhū saṁsattassa asanaṁ vā pānaṁ vā khāimaṁ vā sāimaṁ vā dēti dentaṁ vā sātijjati.

jē bhikkhū saṁsattassa asanaṁ vā jāva paḍicchati paḍicchantaṁ vā sātijjati.

jē bhikkhū saṁsattassa vatthaṁ vā jāva dēti dentaṁ vā sātijjati.

jē bhikkhū saṁsattassa vatthaṁ vā jāva paḍicchati paḍicchantaṁ vā sātijjati.

jē bhikkhū jāyaṇāvatthaṁ vā nimantaṇāvatthaṁ vā ajāṇiya apucchiya agavēsiya paḍiggāhēti paḍiggāhentaṁ vā sātijjati sēya vatthē caüṇhaṁ annayarē siyā taṁ jahā- niccaniyaṁsaṇiē majjaṇiē chaṇūssaviē rāyaduvāriē.

jē bhikkhū vibhūsāvaḍiyāē appaṇō pāē āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū vibhūsāvaḍiyāē appaṇō pāē saṁvāhejja vā palimaddejja saṁvāhentaṁ vā palimaddentaṁ vā sātijjati.

jē bhikkhū vibhūsāvaḍiyāē appaṇō pāē tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū vibhūsāvaḍiyāē appaṇō pāē loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū vibhūsāvaḍiyāē appaṇō pāē sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū vibhūsāvaḍiyāē appaṇō pāē phumejja vā raejja vā phumentaṁ vā raentaṁ vā sātijjati.

jē bhikkhū vibhūsāvaḍiyāē appaṇō kāyaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū vibhūsāvaḍiyāē appaṇō kāyaṁ saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū vibhūsāvaḍiyāē appaṇō kāyaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū vibhūsāvaḍiyāē appaṇō kāyaṁ loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū vibhūsāvaḍiyāē appaṇō kāyaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū vibhūsāvaḍiyāē appaṇō kāyaṁ phumejja vā raejja vā phumentaṁ vā raētaṁ vā sātijjati.

jē bhikkhū vibhūsāvaḍiyāē appaṇō kāyaṁsi vaṇaṁ āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū vibhūsāvaḍiyāē appaṇō kāyaṁsi vaṇaṁ saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū vibhūsāvaḍiyāē appaṇō kāyaṁsi vaṇaṁ tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū vibhūsāvaḍiyāē appaṇō kāyaṁsi vaṇaṁ loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū vibhūsāvaḍiyāē appaṇō kāyaṁsi vaṇaṁ sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchoṁlentaṁ vā padhōventaṁ vā sātijjati.

jē bhikkhū vibhūsāvaḍiyāē appaṇō kāyaṁsi vaṇaṁ phumejja vā raejja vā phumentaṁ vā raentaṁ vā sātijjati.

jē bhikkhū vibhūsāvaḍiyāē appaṇō kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annayarēṇaṁ tikkhēṇaṁ satthajāēṇaṁ acchindejja vā vicchindejja vā acchindentaṁ vā vicchindentaṁ vā sātijjati.

jē bhikkhū vibhūsāvaḍiyāē appaṇō kāyaṁsi gaṇḍaṁ jāva vicchindittā vā pūyaṁ vā sōṇiyaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū vibhūsāvaḍiyāē appaṇō kāyaṁsi gaṇḍaṁ jāva nīharittā vā sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū vibhūsāvaḍiyāē appaṇō kāyaṁsi gaṇḍaṁ jāva ucchōlettā vā padhōettā vā annayarēṇaṁ ālēvaṇajāēṇaṁ ālimpejja vā vilimpejja vā ālimpantaṁ vā vilimpantaṁ vā sātijjati.

jē bhikkhū vibhūsāvaḍiyāē appaṇō kāyaṁsi gaṇḍaṁ jāva padhōettā vā annayarēṇaṁ ālēvaṇajāēṇaṁ ālimpittā vā vilimpittā vā tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū vibhūsāvaḍiyāē appaṇō kāyaṁsi gaṇḍaṁ jāva navanīēṇa vā abbhaṅgettā vā makkhettā vā annayarēṇaṁ dhūvaṇa jāēṇaṁ dhūvejja vā padhūvejja vā dhūventaṁ vā padhūventaṁ vā sātijjati.

jē bhikkhū vibhūsāvaḍiyāē appaṇō pālukimiyaṁ vā kucchikimiyaṁ vā aṅgulīō nivēsiya-nivēsiya nīharati nīharentaṁ vā sātijjati.

jē bhikkhū vibhūsāvaḍiyāē appaṇō dīhāō naha-sihāō kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū vibhūsāvaḍiyāē appaṇō dīhāiṁ jaṅgha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū vibhūsāvaḍiyāē appaṇō dīhāiṁ vatthiṁ-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū vibhūsāvaḍiyāē appaṇō dīhāiṁ cakkhu rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū vibhūsāvaḍiyāē appaṇō dīhāiṁ kakkhāṇa-rōmāiṁ kappejja vā saṇṭhavejja vā kappentaṁ vā saṇṭhavētaṁ vā sātijjati.

jē bhikkhū vibhūsāvaḍiyāē appaṇō dīhāiṁ maṁsu-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū vibhūsāvaḍiyāē appaṇō dantē āghaṁsejja vā paghaṁsejja vā āghaṁsantaṁ vā paghaṁsantaṁ vā sātijjati.

jē bhikkhū vibhūsāvaḍiyāē appaṇō dantē ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū vibhūsāvaḍiyāē appaṇō dantē phumejja vā raejja vā phumentaṁ vā raentaṁ vā sātijjati.

jē bhikkhū vibhūsāvaḍiyāē appaṇō uṭṭhē āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū vibhūsāvaḍiyāē appaṇō uṭṭhē saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū vibhūsāvaḍiyāē appaṇō uṭṭhē tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū vibhūsāvaḍiyāē appaṇō uṭṭhē loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū vibhūsāvaḍiyāē appaṇō uṭṭhē sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū vibhūsāvaḍiyāē appaṇō uṭṭhē phumejja vā raejja vā phumentaṁ vā raentaṁ vā sātijjati.

jē bhikkhū vibhūsāvaḍiyāē appaṇō uttaroṭṭha-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū vibhūsāvaḍiyāē appaṇō dīhāiṁ nāsā-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū vibhūsāvaḍiyāē appaṇō dīhāiṁ acchi-pattāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū vibhūsāvaḍiyāē appaṇō acchīṇi āmajjejja vā pamajjejja vā āmajjantaṁ vā pamajjantaṁ vā sātijjati.

jē bhikkhū vibhūsāvaḍiyāē appaṇō acchīṇi saṁvāhejja vā palimaddejja vā saṁvāhentaṁ vā palimaddentaṁ vā sātijjati.

jē bhikkhū vibhūsāvaḍiyāē appaṇō acchīṇi tellēṇa vā ghaēṇa vā vasāē vā navanīēṇa vā abbhaṅgejja vā makkhejja vā abbhaṅgentaṁ vā makkhentaṁ vā sātijjati.

jē bhikkhū vibhūsāvaḍiyāē appaṇō acchīṇi loddhēṇa vā kakkēṇa vā cuṇṇēṇa vā vaṇṇēṇa vā ullōlejja vā uvvaṭṭejja vā ullōlentaṁ vā uvvaṭṭentaṁ vā sātijjati.

jē bhikkhū vibhūsāvaḍiyāē appaṇō acchīṇi sīōdaga-viyaḍēṇa vā usiṇōdaga-viyaḍēṇa vā ucchōlejja vā ucchōlentaṁ vā padhōventaṁ vā sātijjati.

jē bhikkhū vibhūsāvaḍiyāē appaṇō acchīṇi phumejja vā raejja vā phumentaṁ vā raentaṁ vā sātijjati.

jē bhikkhū vibhūsāvaḍiyāē appaṇō dīhāiṁ bhamuga-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū vibhūsāvaḍiyāē appaṇō dīhāiṁ pāsa-rōmāiṁ kappejja vā saṇṭhavejja vā kappentaṁ vā saṇṭhaventaṁ vā sātijjati.

jē bhikkhū vibhūsāvaḍiyāē appaṇō kāyāō sēyaṁ vā jallaṁ vā paṅkaṁ vā malaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū vibhūsāvaḍiyāē appaṇō acchimalaṁ vā kaṇṇamalaṁ vā dantamalaṁ vā nahamalaṁ vā nīharejja vā visōhejja vā nīharentaṁ vā visōhentaṁ vā sātijjati.

jē bhikkhū vibhūsāvaḍiyāē gāmāṇugāmaṁ dūijjamāṇē appaṇō sīsaduvāriyaṁ karēti karentaṁ vā sātijjati.

jē bhikkhū vibhūsāvaḍiyāē vatthaṁ vā paḍiggahaṁ vā kambalaṁ vā pāyapūñchaṇaṁ vā annayaraṁ vā uvagaraṇajāyaṁ dharēti dharentaṁ vā sātijjati.

jē bhikkhū vibhūsāvaḍiyāē vatthaṁ vā paḍiggahaṁ vā kambalaṁ vā pāyapuñchaṇaṁ vā annayaraṁ vā uvagaraṇajāyaṁ dhōvēti dhōventaṁ vā sātijjati.

taṁ sēvamāṇē āvajjaï cāummāsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū sāgāriyaṁ sejjaṁ uvāgacchati uvāgacchantaṁ vā sātijjati.

jē bhikkhū sōdagaṁ sejjaṁ anupavisati anupavisantaṁ vā sātijjati.

jē bhikkhū sāgaṇiyaṁ sejjaṁ anupavisati anupavisantaṁ vā sātijjati.

jē bhikkhū sacittaṁ ucchuṁ bhuñjati bhuñjantaṁ vā sātijjati.

jē bhikkhū sacittaṁ ucchuṁ viḍasati viḍasantaṁ vā sātijjati.

jē bhikkhū sacittaṁ antarucchuyaṁ vā ucchukhaṇḍiyaṁ vā ucchucōyagaṁ vā ucchumēragaṁ vā ucchusālagaṁ vā ucchuḍagalaṁ vā bhuñjati bhuñjantaṁ vā sātijjati.

jē bhikkhū sacittaṁ antarucchuyaṁ vā ucchukhaṇḍiyaṁ vā ucchucōyagaṁ vā ucchumēragaṁ vā ucchusālagaṁ vā ucchuḍagalaṁ vā viḍasati viḍasantaṁ vā sātijjati.

jē bhikkhū sacittapaïṭṭhiyaṁ ucchaṁ bhuñjati bhuñjantaṁ vā sātijjati.

jē bhikkhū sacittapaïṭṭhiyaṁ ucchuṁ viḍasati viḍasantaṁ vā sātijjati.

jē bhikkhū sacittapaïṭṭhiyaṁ antarucchuyaṁ vā ucchukhaṇḍiyaṁ vā ucchucōyagaṁ vā ucchumēragaṁ vā ucchusālagaṁ vā ucchuḍagalaṁ vā bhuñjati bhuñjantaṁ vā sātijjati.

jē bhikkhū sacittapaïṭṭhiyaṁ antarucchuyaṁ vā ucchukhaṇḍiyaṁ vā ucchucōyagaṁ vā ucchumēragaṁ vā ucchusālagaṁ vā ucchuḍagalaṁ vā viḍasati viḍasantaṁ vā sātijjati.

jē bhikkhū āraṇṇayāṇaṁ vaṇaṁvayāṇaṁ aḍavījattāpaṭṭhiyāṇaṁ asanaṁ pānaṁ vā khāimaṁ vā sāimaṁ vā paḍiggāhēti paḍiggāhētaṁ vā sātijjati.

jē bhikkhū vusirātiyaṁ avusirātiyaṁ vadati vadantaṁ vā sātijjati.

jē bhikkhū avusirātiyaṁ vusirātiyaṁ vadati vadantaṁ vā sātijjati.

jē bhikkhū vusirātiyaṁ gaṇāō avusirāiyaṁ gaṇaṁ saṅkamati saṅkamantaṁ vā sā0.

jē bhikkhū vuggahavakkantāṇaṁ asanaṁ vā pānaṁ vā khāimaṁ vā sāimaṁ vā dēti dentaṁ vā sātijjati.

jē bhikkhū vuggahavakkantāṇaṁ asanaṁ vā jāva paḍicchati paḍicchantaṁ vā sātijjati.

jē bhikkhū vuggahavakkantāṇaṁ vatthaṁ vā paḍiggahaṁ vā kambalaṁ vā pāyapuñchaṇaṁ vā dēti dentaṁ vā sātijjati.

jē bhikkhū vuggahavakkantāṇaṁ vatthaṁ vā jāva paḍicchati paḍicchantaṁ vā sātijjati.

jē bhikkhū vuggahavakkantāṇaṁ vasahiṁ dēti dentaṁ vā sātijjati.

jē bhikkhū vuggahavakkantāṇaṁ vasahiṁ paḍicchati paḍicchantaṁ vā sātijjati.

jē bhikkhū vuggahavakkantāṇaṁ vasahiṁ anupavisati anupavisantaṁ vā sātijjati.

jē bhikkhū vuggahavakkantāṇaṁ sajjhāyaṁ dēti dentaṁ vā sātijjati.

jē bhikkhū vuggahavakkantāṇaṁ sajjhāyaṁ paḍicchati paḍicchantaṁ vā sātijjati.

jē bhikkhū aḍaviṁ anēgāhamagaṇijjaṁ sati lāḍhē vihārāē santharamāṇēsu janavaēsu vihārapaḍiyāē abhisandhārēti abhisandhārentaṁ vā sātijjati.

jē bhikkhū virūvarūvāiṁ dasugāyayaṇāiṁ anāriyāiṁ milakkhūiṁ paccantiyāiṁ sati lāḍhē vihāraē santharamāṇēsu janavaēsu vihārapaḍiyāē abhisandhārēti abhisandhārentaṁ vā sātijjati.

jē bhikkhū duguñchiyakulēsu asanaṁ vā jāva paḍiggāhēti paḍiggāhentaṁ vā sātijjati.

jē bhikkhū duguñchiyakulēsu vatthaṁ vā jāva paḍiggāhēti paḍiggāhentaṁ vā sātijjati.

jē bhikkhū duguñchiyakulēsu vasahiṁ paḍiggāhēti paḍiggāhentaṁ vā sātijjati.

jē bhikkhū duguñchiyakulēsu sajjhāyaṁ uddisati uddisantaṁ vā sātijjati.

jē bhikkhū duguñchiyakulēsu sajjhāyaṁ vāēti vāentaṁ vā sātijjati.

jē bhikkhū duguñchiyakulēsu sajjhāyaṁ paḍicchati paḍicchantaṁ vā sātijjati.

jē bhikkhū asanaṁ vā jāva puḍhavīē nikkhivati nikkhivantaṁ jāva vā sātijjati.

jē bhikkhū asanaṁ vā jāva santhāraē nikkhivati nikkhivantaṁ vā sātijjati.

jē bhikkhū asanaṁ vā pānaṁ vā khāimaṁ vā sāimaṁ vā vēhāsē nikkhivati nikkhivantaṁ vā sā0।. 

jē bhikkhū annaütthiēhiṁ vā gāratthiēhiṁ vā saddhiṁ bhuñjati bhuñjantaṁ vā sātijjati.

jē bhikkhū annaütthiēhiṁ vā gāratthiēhiṁ vā saddhiṁ āvēḍhiya-parivēḍhiē bhuñjati bhuñjantaṁ vā sātijjati.

jē bhikkhū āyariya-uvajjhāyāṇaṁ sejjā-santhārayaṁ pāēṇaṁ saṅghaṭṭettā hatthēṇaṁ aṇaṇunnavettā ghārayamāṇē gacchati gacchantaṁ vā sātijjati.

jē bhikkhū pamāṇātirittaṁ vā gaṇaṇātirittaṁ vā uvahiṁ dharēti dharentaṁ vā sātijjati.

jē bhikkhū anantarahiyāē puḍhavīē uccāra-pāsavaṇaṁ pariṭṭhavēti pariṭṭhaventaṁ vā sā0.

jē bhikkhū sasiṇiddhāē puḍhavīē uccāra-pāsavaṇaṁ0 vā sātijjati.

jē bhikkhū sasarakkhāē puḍhavīē uccāra-pāsavaṇaṁ0 vā sātijjati.

jē bhikkhū maṭṭiyamakaḍāē puḍhavīē uccāra-pāsavaṇaṁ0 vā sātijjati.

jē bhikkhū cittamantāē puḍhavīē uccāra-pāsavaṇaṁ pariṭṭhavēti pariṭṭhaventaṁ vā sā0।. 

jē bhikkhū cittamantāē silāē uccāra-pāsavaṇaṁ pariṭṭhavēti pariṭṭhaventaṁ vā sā0.

jē bhikkhū cittamantāē lēlūē uccāra-pāsavaṇaṁ pariṭṭhavēti pariṭṭhaventaṁ vā sā0.

jē bhikkhū kōlāvāsaṁsi vā dāruē jīvapaïṭṭhiē saaṇḍē sapāṇē sabīē sahariē saossē saüttiṅga-paṇaga-daga-maṭṭiya-makkaḍā-santāṇaē uccāra-pāsavaṇaṁ0 sātijjati.

jē bhikkhū thūṇaṁsi vā gihēluyaṁsi vā usuyālaṁsi vā kāmajalaṁsi vā annayaraṁsi vā tahappagāraṁsi antarikkhajāyaṁsi dubbaddhē dunnikkhittē anikampē calācalē uccārapāsavaṇaṁ pariṭṭhavēti pariṭṭhaventaṁ vā sātijjati.

jē bhikkhū kuliyaṁsi vā bhittiṁsi vā silaṁsi vā lēluṁsi vā annayaraṁsi vā tahappagāraṁsi jāva uccārapāsavaṇaṁ pariṭṭhavēti pariṭṭhaventaṁ vā sātijjati.

jē bhikkhū khandhaṁsi vā phalihaṁsi vā mañcaṁsi vā maṇḍavaṁsi vā mālaṁsi vā pāsāyaṁsi vā hammatalaṁsi vā annayaraṁsi vā tahappagāraṁsi jāva uccāra-pāsavaṇaṁ pariṭṭhavēti pariṭṭhaventaṁ vā sātijjati —

taṁ sēvamāṇē āvajjaï cāummāsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū kōuhallapaḍiyāē annayaraṁ tasapāṇajātiṁ taṇapāsaēṇa vā muñjapāsaēṇa vā kaṭṭhapāsaēṇa vā cammapāsaēṇa vā vettapāsaēṇa vā rajjupāsaēṇa vā suttapāsaēṇa vā bandhati bandhantaṁ vā sātijjati.

jē bhikkhū kōuhallapaḍiyāē annayaraṁ tasapāṇajātiṁ taṇapāsaēṇa vā jāva rajjupāsaēṇa vā suttapāsaēṇa vā baddhellayaṁ muyati muyantaṁ vā sātijjati.

jē bhikkhū kōuhallapaḍiyāē taṇamāliyaṁ vā [muñjamāliyaṁ vā vettamāliyaṁ vā bhiṇḍamāliyaṁ vā mayaṇamāliyaṁ vā picchamāliyaṁ vā dantamāliyaṁ vā siṅgamāliyaṁ vā saṅkhamāliyaṁ vā haḍḍamāliyaṁ vā kaṭṭhamāliyaṁ vā pattamāliyaṁ vā pupphamāliyaṁ vā phalamāliyaṁ vā bījamāliyaṁ vā] hariyamāliyaṁ vā karēti karentaṁ vā sātijjati.

jē bhikkhū kōuhallapaḍiyāē taṇamāliyaṁ vā jāva hariyamāliyaṁ vā dharēti dharentaṁ vā sātijjati.

jē bhikkhū kōuhallapaḍiyāē taṇamāliyaṁ vā jāva hariyamāliyaṁ vā dharēti dharentaṁ vā sātijjati.

jē bhikkhū kōuhallapaḍiyāē ayalōhāṇi vā tambalōhāṇi vā taüyalōhāṇi vā sīsagalōhāṇi vā ruppalōhāṇi vā suvaṇṇalōhāṇi vā karēti karentaṁ vā sātijjati.

jē bhikkhū kōuhallapaḍiyāē ayalōhāṇi vā tambalōhāṇi vā taüyalōhāṇi vā sīsagalōhāṇi vā ruppalōhāṇi vā suvaṇṇalōhāṇi vā dharēti dharentaṁ vā sātijjati.

jē bhikkhū kōuhallapaḍiyāē ayalōhāṇi vā tambalōhāṇi vā taüyalōhāmi vā sīsagalōhāṇi vā ruppalōhāṇi vā suvaṇṇalōhāṇi vā paribhuñjati paribhuñjantaṁ vā sātijjati.

jē bhikkhū kōuhallapaḍiyāē hārāṇi vā addhahārāṇi vā ēgāvalī vā muttāvalī vā kanagāvalī vā rayaṇāvalī vā kaḍagāṇi vā tuḍiyāṇi vā kēūrāṇi vā kuṇḍalāṇi vā paṭṭāṇi vā maüḍāṇi vā palambasuttāṇi vā suvaṇṇasuttāṇi vā karēti karentaṁ vā sātijjati.

jē bhikkhū kōuhallapaḍiyāē hārāṇi vā addhahārāṇi vā jāva maüḍāṇi vā palambasuttāṇi vā suvaṇṇasuttāṇi vā dharēti dharentaṁ vā sātijjati.

jē bhikkhū kōuhallapaḍiyāē hārāṇi vā addhahārāṇi vā jāva maüḍāṇi vā palambasuttāṇi vā suvaṇṇasuttāṇi vā piṇaddhati piṇaddhantaṁ vā sātijjati.

jē bhikkhū kōuhallapaḍiyāē āīṇāṇi vā [sahiṇāṇi vā kallāṇi vā sahiṇakallāṇāṇi vā āyāṇi vā kāyāṇi vā khōmāṇi vā dugullāṇi vā tirīḍapaṭṭāṇi vā malayāṇi vā pattuṇṇāṇi vā aṁsuyāṇi vā cīṇaṁsuyāṇi vā dēsarāgaṇi vā amilāṇi vā gajjalāṇi vā phāḍiyāgāṇi vā kōtavāṇi vā kambalāṇi vā pāvāragāṇi vā kanagāṇi vā kanagakatāṇi vā kanagapaṭṭāṇi vā kanagakhaciyāṇi vā kanagaphulliyāṇi vā vagghāṇi vā vivagghāṇi vā ābharaṇāṇi vā ābharaṇavicittāṇi vā uddāṇi vā gōramigāīṇagāṇi vā kiṇhamigāīṇagāṇi vā nīlamigāiṇagāṇi vā pēsāṇi vā pēsalēsāṇi vā] karēti karentaṁ vā sātijjati.

jē bhikkhū kōuhallapaḍiyāē āīṇāṇi vā jāva nīlamigāīṇagāṇi vā pēsāṇi vā pēsalēsāṇi vā dharēti dharentaṁ vā sātijjati.

jē bhikkhū kōuhallapaḍiyāē āīṇāṇi vā jāva nīlamigāīṇagāṇi vā pēsāṇi vā pēsalēsāṇi vā paribhuñjati paribhuñjanta vā sātijjati.

jā nigganthī nigganthassa pāē annaütthiēṇa vā gāratthiēṇa vā āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jā nigganthī nigganthassa pāē annaütthiēṇa vā gāratthiēṇa vā saṁvāhāvejja vā palimaddāvejja vā saṁvāhaventaṁ vā palimaddāventaṁ vā sātijjati.

jā nigganthī nigganthassa pāē annaütthiēṇa vā gāratthiēṇa vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jā nigganthī nigganthassa pāē annaütthiēṇa vā gāratthiēṇa vā loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati ।. 

jā nigganthī nigganthassa pāē annaütthiēṇa vā gāratthiēṇa vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jā nigganthī nigganthassa pāē annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ sātijjati.

jā nigganthī nigganthassa kāyaṁ annaütthiēṇa vā gāratthiēṇa vā āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jā nigganthī nigganthassa kāyaṁ annaütthiēṇa vā gāratthiēṇa vā saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jā nigganthī nigganthassa kāyaṁ annaütthiēṇa vā gāratthiēṇa vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jā nigganthī nigganthassa kāyaṁ annaütthiēṇa vā gāratthiēṇa vā loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventa vā uvvaṭṭāventaṁ vā sātijjati.

jā nigganthī nigganthassa kāyaṁ annaütthiēṇa vā gāratthiēṇa vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvejja vā ucchōlāventaṁ vā padhōvāventaṁ vā sātijjati.

jā nigganthī nigganthassa kāyaṁ annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ vā sātijjati.

jā nigganthī nigganthassa kāyaṁsi vaṇaṁ annaütthiēṇa vā gāratthiēṇa vā āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jā nigganthī nigganthassa kāyaṁsi vaṇaṁ annaütthiēṇa vā gāratthiēṇa vā saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jā nigganthī nigganthassa kāyaṁsi vaṇaṁ annaütthiēṇa vā gāratthiēṇa vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sā0.

jā nigganthī nigganthassa kāyaṁsi vaṇaṁ annaütthiēṇa vā gāratthiēṇa vā loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati ।. 

jā nigganthī nigganthassa kāyaṁsi vaṇaṁ annaütthiēṇa vā gāratthiēṇa vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sā0.

jā nigganthī nigganthassa kāyaṁsi vaṇaṁ annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ vā sātijjati.

jā nigganthī nigganthassa kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annaütthiēṇa vā gāratthiēṇa vā annayarēṇaṁ tikkhēṇaṁ satthajāēṇaṁ acchindāvejja vā vicchindāvejja vā acchindāventaṁ vā vicchindāventaṁ vā sātijjati.

jā nigganthī nigganthassa kāyaṁsi gaṇḍaṁ vā piḍayaṁ vā jāva acchindāvittā vā vicchindāvittā vā pūyaṁ vā sōṇiyaṁ vā nīharāvejja vā visōhāvejja vā nīharāventaṁ vā visōhāventaṁ vā sā0.

jā nigganthī nigganthassa kāyaṁsi gaṇḍaṁ vā jāva nīharāvettā vā visōhāvettā vā sīōdaga viyaḍēṇa vā usiṇōdaga-viyaḍēṇa vā ucchōlāvejja vā padhōyāvejja vā ucchōlāventaṁ vā padhōyāventaṁ vā sātijjati.

jā nigganthī nigganthassa kāyaṁsi gaṇḍaṁ vā jāva ucchōlāvettā vā padhōyāvettā vā annayarēṇaṁ ālēvaṇajāēṇaṁ ālimpāvejja vā vilimpāvejja vā ālimpiventaṁ vā vilimpāventaṁ vā sātijjati.

jā nigganthī nigganthassa kāyaṁsi gaṇḍaṁ vā jāva ālimpāvettā vā vilimpāvettā vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jā nigganthī nigganthassa kāyaṁsi gaṇḍaṁ vā jāva abbhaṅgāvettā vā makkhāvettā vā annayarēṇaṁ dhūvaṇajāēṇaṁ dhūvāvejja vā padhūvāvejja vā dhūvāventaṁ vā padhūvāventaṁ vā sātijjati.

jā nigganthī nigganthassa pālukimiyaṁ vā kucchikimiyaṁ vā annaütthiēṇa vā gāratthiēṇa vā aṅgulīē nivēsāviya-nivēsāviya nīharāvēti nīharāventaṁ vā sātijjati.

jā nigganthī nigganthassa dīhāō naha-sihaō annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jā nigganthī nigganthassa dīhāiṁ jaṅgha-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jā nigganthī nigganthassa dīhāiṁ vatthi-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jā nigganthī nigganthassa dīhāiṁ cakkhu rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jā nigganthī nigganthassa dīhāiṁ kakkhāṇa-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jā nigganthī nigganthassa dīhāiṁ maṁsu-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventa vā sātijjati.

jā nigganthī nigganthassa dantē annaütthiēṇa vā gāratthiēṇa vā āghaṁsāvejja vā paghaṁsāvejja vā āghaṁsāventaṁ vā paghaṁsāventaṁ vā sātijjati.

jā nigganthī nigganthassa dantē annaütthiēṇa vā gāratthiēṇa vā ucchōlāvejja vā padhōyāvejja vā ucchōlāventaṁ vā padhōyāventaṁ vā sātijjati.

jā nigganthī nigganthassa dantē annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ vā sātijjati.

jā nigganthī nigganthassa uṭṭhē annaütthiēṇa vā gāratthiēṇa vā āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jā nigganthī nigganthassa uṭṭhē annaütthiēṇa vā gāratthiēṇa vā saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jā nigganthī nigganthassa uṭṭhē annaütthiēṇa vā gāratthiēṇa vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati ।. 

jā nigganthī nigganthassa uṭṭhē annaütthiēṇa vā gāratthiēṇa vā loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati.

jā nigganthī nigganthassa uṭṭhē annaütthiēṇa vā gāratthiēṇa vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōyāvejja vā ucchōlāventaṁ vā padhōyāventaṁ vā sātijjati.

jā nigganthī nigganthassa uṭṭhē annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ vā sātijjati.

jā nigganthī nigganthassa dīhāiṁ uttaroṭṭha-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati, [jā niggantha nigganthassa dīhāiṁ nāsā-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.]. 

jā nigganthī nigganthassa dīhāiṁ acchi-pattāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jā nigganthī nigganthassa acchīṇi annaütthiēṇa vā gāratthiēṇa vā āmajjāvejja vā pamajjāvejja vā āmajjāventaṁ pamajjāventaṁ vā sātijjati.

jā nigganthī nigganthassa acchīṇi annaütthiēṇa vā gāratthiēṇa vā saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jā nigganthī nigganthassa acchīṇi annaütthiēṇa vā gāratthiēṇa vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sā0.

jā nigganthī nigganthassa acchīṇi annaütthiēṇa vā gāratthiēṇa vā loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati.

jā nigganthī nigganthassa acchīṇi annaütthiēṇa vā gāratthiēṇa vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōyāvejja vā ucchōlāventaṁ vā padhōyāventaṁ vā sā0.

jā nigganthī nigganthassa acchīṇi annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ vā sātijjati.

jā nigganthī nigganthassa dīhāiṁ bhamuga-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jā nigganthī nigganthassa dīhāiṁ pāsa-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jā nigganthī nigganthassa kāyāō sēyaṁ vā jallaṁ vā paṅkaṁ vā malaṁ vā annaütthiēṇa vā gāratthiēṇa nīharāvejja vā visōhāvejja vā nīharāventaṁ vā visōhāventaṁ vā sātijjati.

jā nigganthī nigganthassa acchimalaṁ vā kaṇṇamalaṁ vā dantamalaṁ vā nahamalaṁ vā annaütthiēṇa vā gāratthiēṇa vā nīharāvejja vā jāva visōhāventaṁ vā sātijjati.

jā nigganthī nigganthassa gāmāṇugāmaṁ dūijjamāṇassa annaütthiēṇa vā gāratthiēṇa vā sīsaduvāriyaṁ kāravēti kāraventaṁ vā sātijjati.

jē nigganthē nigganthīē pāē annaütthiēṇa vā gāratthiēṇa vā āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jē nigganthē nigganthīē pāē annaütthiēṇa vā gāratthiēṇa vā saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jē nigganthē nigganthīē pāē annaütthiēṇa vā gāratthiēṇa vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ makkhāventaṁ vā sātijjati.

jē nigganthē nigganthīē pāē annaütthiēṇa vā gāratthiēṇa vā loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sā0 ।. 

jē nigganthē nigganthīē pāē annaütthiēṇa vā gāratthiēṇa vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jē nigganthē nigganthīē pāē annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ vā sātijjati.

jē nigganthē nigganthīē kāyaṁ annaütthiēṇa vā gāratthiēṇa vā āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jē nigganthē nigganthīē kāyaṁ annaütthiēṇa vā gāratthiēṇa vā saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jē nigganthē nigganthīē kāyaṁ annaütthiēṇa vā gāratthiēṇa vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jē nigganthē nigganthīē kāyaṁ annaütthiēṇa vā gāratthiēṇa vā loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati ।. 

jē nigganthē nigganthīē pāē annaütthiēṇa vā gāratthiēṇa vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jē nigganthē nigganthīē kāyaṁ annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ vā sātijjati.

jē nigganthē nigganthīē kāyaṁsi vaṇaṁ annaütthiēṇa vā gāratthiēṇa vā āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jē nigganthē nigganthīē kāyaṁsi vaṇaṁ annaütthiēṇa vā gāratthiēṇa vā saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jē nigganthē nigganthīē kāyaṁsi vaṇaṁ annaütthiēṇa vā gāratthiēṇa vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sā0.

jē nigganthē nigganthīē kāyaṁsi vaṇaṁ annaütthiēṇa vā gāratthiēṇa vā loddhēṇaṁ vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati.

jē nigganthē nigganthīē kāyaṁsi vaṇaṁ annaütthiēṇa vā gāratthiēṇa vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventa pā padhōvāventaṁ vā sā0.

jē nigganthē nigganthīē kāyaṁsi vaṇaṁ annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ vā sātijjati.

jē nigganthē nigganthīē kāyaṁsi gaṇḍaṁ vā piḍayaṁ vā araïyaṁ vā asiyaṁ vā bhagandalaṁ vā annaütthiēṇa vā gāratthiēṇa vā annayarēṇaṁ tikkhēṇa satthajāēṇaṁ acchindāvejja vā vicchindāvejja vā acchindāventaṁ vā vicchindāventaṁ vā sātijjati.

jē nigganthē nigganthīē kāyaṁsi gaṇḍaṁ vā jāva satthajāēṇaṁ acchindāvettā vā vicchindāvettā vā pūyaṁ vā sōṇiyaṁ vā nīharāvēja vā visōhāvejja vā nīharāventaṁ vā visōhāventaṁ vā sā0.

jē nigganthē nigganthīē kāyaṁsi gaṇḍaṁ vā jāva nīharāvettā vā visōhāvettā vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sā0.

jē nigganthē nigganthīē kāyaṁsi gaṇḍaṁ vā jāva ucchōlāvettā vā padhōvāvettā vā annayarēṇa ālēvaṇajāēṇaṁ ālimpāvejja vā vilimpāvejja vā ālimpāventaṁ vā vilimpāventaṁ vā sātijjati.

jē nigganthē nigganthīē kāyaṁsi gaṇḍaṁ vā jāva tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jē nigganthē nigganthīē kāyaṁsi gaṇḍaṁ vā jāva abbhaṅgāvettā vā makkhāvettā vā annayarēṇaṁ ālēvaṇajāēṇaṁ dhuvāvejja vā padhuvāvejja vā dhuvāventaṁ vā padhuvāventaṁ vā sātijjati.

jē nigganthē nigganthīē pālukimiyaṁ vā kucchikimiṁya vā annaütthiēṇa vā gāratthiēṇa vā aṅgulīē nivēsāviya-nivēsāviya nīharāvēti nīharāventaṁ vā sātijjati.

jē nigganthē nigganthīē dīhāō naha-sihāō annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē dīhāiṁ jaṅgha-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē dīhāiṁ vatthi-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē dīhāiṁ cakkhu rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē dīhāiṁ kakkhāṇa-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē dīhāiṁ maṁsu-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē dantē annaütthiēṇa vā gāratthiēṇa vā āghaṁsāvejja vā paghaṁsāvejja vā āghaṁsāventaṁ vā paghaṁsāventaṁ vā sātijjati.

jē nigganthē nigganthīē dantē annaütthiēṇa vā gāratthiēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jē nigganthē nigganthīē dantē annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ vā sātijjati.

jē nigganthē nigganthīē uṭṭhē annaütthiēṇa vā gāratthiēṇa vā āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jē nigganthē nigganthīē uṭṭhē annaütthiēṇa vā gāratthiēṇa vā saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jē nigganthē nigganthīē uṭṭhē annaütthiēṇa vā gāratthiēṇa vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sātijjati.

jē nigganthē nigganthīē uṭṭhē annaütthiēṇa vā gāratthiēṇa vā loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sā0 ।. 

jē nigganthē nigganthīē uṭṭhē annaütthiēṇa vā gāratthiēṇa vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sātijjati.

jē nigganthē nigganthīē uṭṭhē annaütthiēṇa vā gāratthiēṇa phumāvejja vā rayāvejja vā phumāventaṁ vā rayāventaṁ vā vā sātijjati.

jē nigganthē nigganthīē dīhāiṁ uttaroṭṭha-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē vā dīhāiṁ nāsā-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē dīhāiṁ acchi-pattāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē acchīṇi annaütthiēṇa vā gāratthiēṇa vā āmajjāvejja vā pamajjāvejja vā āmajjāventaṁ vā pamajjāventaṁ vā sātijjati.

jē nigganthē nigganthīē acchīṇi annaütthiēṇa vā gāratthiēṇa vā saṁvāhāvejja vā palimaddāvejja vā saṁvāhāventaṁ vā palimaddāventaṁ vā sātijjati.

jē nigganthē nigganthīē acchīṇi annaütthiēṇa vā gāratthiēṇa vā tellēṇa vā ghaēṇa vā vasāē vā navanīēṇa vā abbhaṅgāvejja vā makkhāvejja vā abbhaṅgāventaṁ vā makkhāventaṁ vā sā0.

jē nigganthē nigganthīē acchīṇi annaütthiēṇa vā gāratthiēṇa vā loddhēṇa vā kakkēṇa vā cuṇṇēṇa vā vaṇṇēṇa vā ullōlāvejja vā uvvaṭṭāvejja vā ullōlāventaṁ vā uvvaṭṭāventaṁ vā sātijjati.

jē nigganthē nigganthīē acchīṇi annaütthiēṇa vā gāratthiēṇa vā sīōdaga-viyaḍēṇa vā usiṇōdaga-viyaḍēṇa vā ucchōlāvejja vā padhōvāvejja vā ucchōlāventaṁ vā padhōvāventaṁ vā sā0.

jē nigganthē nigganthīē acchīṇi annaütthiēṇa vā gāratthiēṇa vā phumāvejja vā rayāvejja vā phumāventaṁ vā rayāventaṁ vā sātijjati.

jē nigganthē nigganthīē dīhāiṁ bhamuga-rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē dīhāiṁ pāsa rōmāiṁ annaütthiēṇa vā gāratthiēṇa vā kappāvejja vā saṇṭhavāvejja vā kappāventaṁ vā saṇṭhavāventaṁ vā sātijjati.

jē nigganthē nigganthīē kāyāō sēyaṁ vā jallaṁ vā paṅkaṁ vā malaṁ vā annaütthiēṇa vā gāratthiēṇa vā nīharāvejja vā visōhāvejja vā nīharāventaṁ vā visōhāventaṁ vā sātijjati.

jē nigganthē nigganthīē acchimalaṁ vā kaṇṇamalaṁ vā dantamalaṁ vā nahamalaṁ vā annaütthiēṇa vā gāratthiēṇa vā nīharāvejja vā visōhāvejja vā nīharāventaṁ vā visōhāventaṁ vā sā0.

jē nigganthē nigganthīē gāmānugāmaṁ dūijjamāṇīē annaütthiēṇa vā gāratthiēṇa vā sīsaduvāriyaṁ kāravēti kāraventaṁ vā sātijjati.

jē nigganthē nigganthassa sarisagassa antē ōvāsē santē ōvāsaṁ na dēti na dentaṁ vā sātijjati.

jē nigganthē nigganthīē sarisiyāē antē ōvāsē santē ōvāsaṁ na dēti na dentaṁ vā sātijjati ।. 

jē bhikkhū mālōhaḍaṁ asanaṁ vā pānaṁ vā khāimaṁ vā sāimaṁ vā dejjamāṇaṁ paḍiggāhēti paḍiggāhentaṁ vā sātijjati.

jē bhikkhū koṭṭhiyāuttaṁ asanaṁ vā pānaṁ vā khāimaṁ vā sāimaṁ vā ukkujjiya avakujjiya ōhariya dejjamāṇaṁ paḍiggāhēti paḍiggāhentaṁ vā sātijjati.

jē bhikkhū maṭṭiyāōlittaṁ asanaṁ vā pānaṁ vā khāimaṁ vā sāimaṁ vā ubbhindiya dejjamāṇa paḍiggāhēti paḍiggāhentaṁ vā sātijjati.

jē bhikkhū asanaṁ vā0 puḍhavipatiṭṭhiyaṁ paḍiggāhēti paḍiggāhentaṁ vā sātijjati.

jē bhikkhū asanaṁ vā0 āupatiṭṭhiyaṁ paḍiggāhēti paḍiggāhentaṁ vā sātijjati.

jē bhikkhū asanaṁ vā0 tēupatiṭṭhiyaṁ paḍiggāhēti paḍiggāhentaṁ vā sātijjati.

jē bhikkhū asanaṁ vā0 vaṇapphatikāyapatiṭṭhiyaṁ paḍiggāhēti paḍiggāhentaṁ vā sā0.

jē bhikkhū accusiṇaṁ asanaṁ vā0 suppēṇa vā vihuṇēṇa vā tāliyaṇṭēṇa vā pattēṇa vā sāhāē vā sāhābhaṅgēṇa vā pihuṇēṇa vā pihuṇahatthēṇa vā cēlēṇa vā cēlakaṇṇēṇa vā hatthēṇa vā muhēṇa vā phumittā vīittā āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū ussēimaṁ vā saṁsēimaṁ vā cāulōdagaṁ vā vārōdagaṁ vā tilōdagaṁ vā tusōdagaṁ vā uvōdagaṁ vā āyāmaṁ vā sōvīraṁ vā ambakañjiyaṁ vā suddhaviyaḍaṁ vā ahuṇādhōyaṁ aṇambilaṁ avakkantaṁ apariṇayaṁ aviddhatthaṁ paḍiggāhēti paḍiggāhentaṁ vā sātijjati.

jē bhikkhū appaṇō āyariyattāē lakkhaṇāiṁ vāgarēti vāgarentaṁ vā sātijjati.

jē bhikkhū gāejja vā hasejja vā vāejja vā naccejja vā abhiṇaejja vā hayahēsiyaṁ vā hatthigulagulāiyaṁ vā ukkuṭṭhasīhaṇāiṁ vā karēti karentaṁ vā sātijjati.

jē bhikkhū bhērisaddāṇi vā paḍahasaddāṇi vā muravasaddāṇi vā muiṅgasaddāṇi vā nandisaddāṇi vā jhallarisaddāṇi vā ḍamaruyasaddāṇi vā maḍḍayasaddāṇi vā saduyasaddāṇi vā paēsasaddāṇi vā gōlukisaddāṇi vā annayarāṇi vā tahappagārāṇi vitatāṇi saddāṇi kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū vīṇāsaddāṇi vipañcisaddāṇi vā tuṇasaddāṇi vā baddhīsagasaddāṇi vā paṇavasaddāṇi vā tumbavīṇāsaddāṇi vā jhōḍayasaddāṇi vā ḍhaṅkuṇasaddāṇi vā annayarāṇi vā tahappagārāṇi tatāṇi saddāṇi kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū tālasaddāṇi vā kaṁsatālasaddāṇi vā lattiyāsaddāṇi vā gōhiyasaddāṇi vā makariyasaddāṇi vā kacchabhisaddāṇi vā mahatisaddāṇi vā saṇāliyasaddāṇi vā vāliyasaddāṇi vā annayarāṇi vā tahappagārāṇi ghanāni saddāṇi kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū saṅkhasaddāṇi vā vaṁsasaddāṇi vā vēṇusaddāṇi va kharamuhiyasaddāṇi vā parilisaddāṇi vā veccāsaddāṇi vā annayarāṇi tahappagārāṇi jhusirāṇi saddāṇi kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū vappāṇi vā phalihāṇi va uppalāṇi vā pallalāṇi vā ujjharāṇi vā nijjharāṇi vā vāvīṇi vā pokkharāṇi vā dīhiyāṇi vā guñjāliyāṇi vā sarāṇi vā sarapantiyāṇi vā sarasarapantiyāṇi vā kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū kacchāṇi vā gahanāni vā nūmāṇi vā vanāni vā vana-viduggāṇi vā pavvāṇi vā pavvaya-viduggāṇi vā kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū gāmāṇi vā nagarāṇi vā khēḍāṇi vā kabbaḍāṇi vā maḍambāṇi vā dōṇamuhāṇi vā paṭṭaṇāṇi vā āgarāṇi vā sambāhāṇi vā sannivēsāṇi vā kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū gāmamahāṇi vā nagaramahāṇi vā khēḍamahāṇi vā kabbaḍamahāṇi vā maḍambamahāṇi vā dōṇamuhamahāṇi vā paṭṭaṇamahāṇi vā āgaramahāṇi vā sambāhamahāṇi vā sannivēsamahāṇi vā kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū gāmavahāṇi vā nagaravahāṇi jāva sannivēsavahāṇi vā kaṇṇasōya-paḍiyāē abhisandhārēti abhisandhārentaṁ vā sātijjati.

jē bhikkhū gāmapahāṇi vā nagarapahāṇi vā jāva sannivēsapahāṇi vā kaṇṇa-sōyapaḍiyāē abhisandhārēti abhisandhārentaṁ vā sātijjati.

jē bhikkhū āsakaraṇāṇi vā hatthikaraṇāṇi vā uṭṭakaraṇāṇi vā gōṇakaraṇāṇi vā mahisakaraṇāṇi vā sūkarakaraṇāṇi vā kaṇṇasōyayapaḍiyāē abhisandhārēti abhisandhārentaṁ vā sātijjati.

jē bhikkhū āsajuddhāṇi vā hatthijuddhāṇi vā uṭṭajuddhāṇi vā gōṇajuddhāṇi vā mahisajuddhāṇi vā sūkarajuddhāṇi vā kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū ujjūhiyaṭhāṇāṇi vā hayajūhiyaṭhāṇāṇi vā gayajūhiyaṭhāṇāṇi vā kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū abhisēyaṭṭhāṇāṇi vā akkhāiyaṭṭhāṇāṇi vā mānummāniyaṭṭhāṇāṇi vā mahayāhaya-naṭaṭ-gīya-vādiya-tantī-tala-tāla-tuḍiya-paḍuppavāiyaṭṭhāṇāṇi vā kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū ḍimbāṇi vā ḍamarāṇi vā khārāṇi vā vērāṇi vā mahājuddhāṇi vā mahāsaṅgāmāṇi vā kalahāṇi vā bōlāṇi vā kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū virūvarūvēsu mahussēvēsu itthīṇi vā purisāṇi vā thērāṇi vā majjhimāṇi vā ḍaharāṇi vā aṇalaṅkiyāṇi vā sualaṅkiyāṇi vā gāyantāṇi vā vāyantāṇi vā naccantāṇi vā hasantāṇi vā ramantāṇi vā mōhantāṇi vā viulaṁ asanaṁ vā pānaṁ vā khāimaṁ vā sāimaṁ vā paribhāentāṇi vā paribhañjantāṇi vā kaṇṇasōyapaḍiyāē abhisandhārēti abhisandhārentaṁ vā sātijjati.

jē bhikkhū ihalōiēsu vā saddēsu paralōiēsu vā saddēsu diṭṭhēsu vā saddēsu adiṭṭhēsu vā saddēsu suēsu vā saddēsu asuēsu vā saddēsu viṇṇāēsu vā saddēsu aviṇṇāēsu vā saddēsu sajjati rajjati gijjhati ajjhōvavajjati sajjamāṇaṁ vā rajjamāṇaṁ vā gijjhamāṇaṁ vā ajjhōvavajjamāṇaṁ vā sātijjati-taṁ sēvamāṇē āvajjaï cāummāsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū aṇaṭṭhāē nāvaṁ duruhati duruhantaṁ vā sātijjati.

jē bhikkhū nāvaṁ kiṇati kiṇāvēti kīyamāhaṭṭu dejjamāṇaṁ duruhati duruhantaṁ vā sā0।. 

jē bhikkhū nāvaṁ pāmiccati pāmiccāvēti pāmaccamāhaṭṭu dejjamāṇaṁ duruhati duruhantaṁ vā sātijjati.

jē bhikkhū nāvaṁ pariyaṭṭēti pariyaṭṭāvēti pariyaṭṭamāhaṭṭu dejjamāṇaṁ duruhati duruhantaṁ vā sātijjati.

jē bhikkhū nāvaṁ acchejjaṁ anisiṭṭhaṁ abhihaḍamāhaṭṭu dejjamāṇaṁ duruhati duruhantaṁ vā sātijjati.

jē bhikkhū thalāō nāvaṁ jalē ōkāsāvēti ōkasāventaṁ vā sātijjati.

jē bhikkhū jalāō nāvaṁ thalē ukkasāvēti ukkasāventaṁ vā sātijjati.

jē bhikkhū puṇṇaṁ nāvaṁ ussiñcati ussiñcantaṁ vā sātijjati.

jē bhikkhū paḍiṇāviyaṁ kaṭṭu nāvāē duruhati duruhantaṁ vā sātijjati.

jē bhikkhū paḍiṇāviyaṁ kaṭṭu nāvāē duruhati duruhantaṁ vā sātijjati.

jē bhikkhū uḍḍhagāmiṇiṁ vā nāvaṁ ahōgāmiṇiṁ vā nāvaṁ duruhati duruhantaṁ vā sā0.

jē bhikkhū jōyaṇavēlāgāmiṇiṁ vā addhajōyaṇavēlāgāmiṇiṁ vā nāvaṁ duruhati duruhantaṁ vā sātijjati.

jē bhikkhū nāvaṁ ākasāvēti ōkasāvēti khēvāvēti rajjuṇā vā kaḍḍhati kaḍḍhantaṁ vā sātijjati.

jē bhikkhū nāvaṁ alittāēṇa vā phihaēṇa vā vaṁsēṇa vā valēṇa vā vāhēti vāhentaṁ vā sātijjati.

jē bhikkhū nāvāō udagaṁ bhāyaṇēṇa vā paḍiggahēṇa vā mattēṇa vā nāvā ussiñcaṇēṇa vā ussiñcati ussiñcantaṁ vā sātijjati.

jē bhikkhū nāvaṁ uttiṅgēṇa udagaṁ āsamaṇiṁ uvaruvariṁ kajjalamāṇiṁ pēhāya hatthēṇa vā pāēṇa vā āsatthapattēṇa vā kusapattēṇa vā maṭṭiyāē vā cēlakaṇṇēṇa vā paḍipihēti paḍipihentaṁ vā sā0.

jē bhikkhū nāvāgaō nāvāgayassa asanaṁ0 paḍiggāhēti paḍiggāhentaṁ sātijjati.

jē bhikkhū nāvāgaō jalagayassa asanaṁ0 paḍiggāhēti paḍiggāhentaṁ sātijjati.

jē bhikkhū nāvāgaō paṅkagayassa asanaṁ0 paḍiggāhēti paḍiggāhentaṁ sātijjati.

jē bhikkhū nāvāgaō thalagayassa asanaṁ0 paḍiggāhēti paḍiggāhentaṁ sātijjati.

jē bhikkhū jalagaō nāvāgayassa asanaṁ0 paḍiggāhēti paḍiggāhentaṁ sātijjati.

jē bhikkhū jalagaō jalagayassa asanaṁ0 paḍiggāhēti paḍiggāhentaṁ sātijjati.

jē bhikkhū jalagaō paṅkagayassa asanaṁ0 paḍiggāhēti paḍiggāhentaṁ sātijjati.

jē bhikkhū jalagaō thalagayassa asanaṁ0 paḍiggāhēti paḍiggāhentaṁ sātijjati.

jē bhikkhū paṅkagaō nāvāgayassa asanaṁ0 paḍiggāhēti paḍiggāhentaṁ sātijjati.

jē bhikkhū paṅkagaō jalagayassa asanaṁ0 paḍiggāhēti paḍiggāhentaṁ sātijjati.

jē bhikkhū paṅkagaō paṅkagayassa asanaṁ0 paḍiggāhēti paḍiggāhentaṁ sātijjati.

jē bhikkhū paṅkagaō thalagayassa asanaṁ0 paḍiggāhēti paḍiggāhentaṁ sātijjati.

jē bhikkhū thalagaō nāvāgayassa asanaṁ0 paḍiggāhēti paḍiggāhentaṁ sātijjati.

jē bhikkhū thalagaō jalagayassa asanaṁ0 paḍiggāhēti paḍiggāhentaṁ sātijjati.

jē bhikkhū thalagaō paṅkagayassa asanaṁ0 paḍiggāhēti paḍiggāhentaṁ sātijjati.

jē bhikkhū thalagaō thalagayassa asanaṁ0 paḍiggāhēti paḍiggāhentaṁ sātijjati.

jē bhikkhū vatthaṁ kiṇati kiṇāvēti kīyamāhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū vatthaṁ pāmiccēti pāmiccāvēti pāmiccamāhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū vatthaṁ pariyaṭṭēti pariyaṭṭāvēti pāmiccamāhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū vatthaṁ acchejjaṁ anisaṭṭhaṁ abhihaḍamāhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū aïrēgaṁ vatthaṁ gaṇiṁ uddisiya gaṇiṁ samuddisiya taṁ gaṇiṁ anāpucchiya anāmantiya annamannassa viyarati viyarantaṁ vā sātijjati.

jē bhikkhū aïrēgaṁ vattha khuḍḍagassa vā khuḍḍiyāē vā thēragassa vā thēriyāē vā- ahatthacchinnassa apāyacchinnassa akaṇṇacchinnassa anāsacchinnassa anoṭṭhacchinnassa sakkassa-dēti dentaṁ vā sātijjati.

jē bhikkhū aïrēgaṁ vatthaṁ khuḍḍagassa vā khuḍḍiyāē vā thēragassa vā thēriyāē vā-hatthacchinnassa jāva asakkassa-na dēti na dentaṁ vā sātijjati.

jē bhikkhū vatthaṁ analaṁ athiraṁ adhuvaṁ adhāraṇijjaṁ dharēti dharentaṁ vā sātijjati.

jē bhikkhū vatthaṁ alaṁ thiraṁ dhuvaṁ dhāraṇijjaṁ na dharēti na dharentaṁ vā sātijjati.

jē bhikkhū vaṇṇamantaṁ vatthaṁ vivaṇṇaṁ karēti karentaṁ vā sātijjati.

jē bhikkhū vivaṇṇaṁ vatthaṁ vaṇṇamantaṁ karēti karentaṁ vā sātijjati.

jē bhikkhū nō navaē mē vatthaṁ laddhē tti kaṭṭu sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū nō navaē mē vatthaṁ laddhē tti kaṭṭu bahudēvasiēṇa sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū nō navaē mē vatthaṁ laddhē tti kaṭṭu kakkēṇa vā loddhēṇa vā cuṇṇēṇa vā vaṇṇēṇa vā āghaṁsejja vā paghaṁsejja vā āghaṁsataṁ vā paghaṁsanta vā sātijjati.

jē bhikkhū nō navaē mē vatthaṁ laddhē tti kaṭṭu bahudēvasiēṇa kakkēṇa vā loddhēṇa vā cuṇṇēṇa vā vaṇṇēṇa vā āghaṁsejja vā paghaṁsejja vā āghaṁsataṁ vā paghaṁsanta vā sātijjati.

jē bhikkhū dubbhigandhē mē vatthaṁ laddhē tti kaṭṭu sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū dubbhigandhē mē vatthaṁ laddhē tti kaṭṭu bahudēvasiēṇa sīōdaga-viyaḍēṇa vā usiṇōdaga-viyaḍēṇa vā ucchōlejja vā padhōvejja vā ucchōlentaṁ vā padhōventaṁ vā sātijjati.

jē bhikkhū dubbhigandhē mē vatthaṁ laddhē tti kaṭṭu kakkēṇa vā loddhēṇa vā cuṇṇēṇa vā vaṇṇēṇa vā āghaṁsejja vā paghaṁsejja vā āghaṁsataṁ vā paghaṁsanta vā sātijjati.

jē bhikkhū dubbhigandhē mē vatthaṁ laddhē tti kaṭṭu bahudēvasiēṇa kakkēṇa vā loddhēṇa vā cuṇṇēṇa vā vaṇṇēṇa vā āghaṁsejja vā paghaṁsejja vā āghaṁsataṁ vā paghaṁsanta vā sātijjati.

jē bhikkhū anantarahiyāē puḍhavīē vatthaṁ āyāvejja vā payāvejja vā āyāventaṁ vā payāventaṁ vā sātijjati.

jē bhikkhū sasiṇiddhāē puḍhavīē vatthaṁ āyāvejja vā0 sātijjati.

jē bhikkhū sasarakkhāē puḍhavīē vatthaṁ āyāvejja vā0 sātijjati.

jē bhikkhū maṭṭiyamakkaḍāē puḍhavīē vatthaṁ āyāvejja vā0 sātijjati.

jē bhikkhū cittamantāē puḍhavīē vatthaṁ āyāvejja vā0 sātijjati.

jē bhikkhū cittamantāē silāē vatthaṁ āyāvejja vā0 sātijjati.

jē bhikkhū cittamantāē lēlūē vatthaṁ āyāvejja vā0 sātijjati.

jē bhikkhū kōlāvāsaṁsi vā dāruē jīvapaïṭṭhiē saaṇḍē sapāṇē sabīē sahariē saossē saüdaē saüttiṅga-paṇaga-daga-maṭṭiya-makkaḍā santāṇagaṁsi vatthaṁ āyāvejja vā payāvejja vā āyāventaṁ vā payāventaṁ vā sātijjati.

jē bhikkhū thūṇaṁsi vā gihēluyaṁsi vā usukālaṁsi vā kāmajalaṁsi vā annayaraṁsi vā tahappagāraṁsi antarikkhajāyaṁsi dubbaddhē dunnikkhittē anikampē calācalē vatthaṁ āyāvejja vā payāvejja āyāventaṁ vā payāventaṁ vā sātijjati.

jē bhikkhū kuliyaṁsi vā bhittiṁsi vā silaṁsi vā lēluṁsi vā annayaraṁsi vā tahappagāraṁsi antarikkhajāyaṁsi dubbaddhē dunnikkhittē anikampē calācalē vatthaṁ āyāvejja vā payāvejja vā āyāventaṁ vā payāventaṁ vā sātijjati.

jē bhikkhū kuliyaṁsi vā bhittiṁsi vā silaṁsi vā lēluṁsi vā annayaraṁsi vā tahappagāraṁsi antarikkhajāyaṁsi dubbaddhē dunnikkhittē anikampē calācalē vatthaṁ āyāvejja vā payāvejja vā āyāventaṁ vā payāventaṁ vā sātijjati.

jē bhikkhū vatthāō puḍhavīkāyaṁ nīharati nīharāvēti nīhariyaṁ āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū vatthāō āukāyaṁ nīharati nīharāvēti nīhariyaṁ āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū vatthāō tēukkāyaṁ nīharati nīharāvēti nīhariyaṁ āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū vatthāō kandāṇi vā mūlāṇi vā pattāṇi vā pupphāṇi vā phalāṇi vā bījāṇi vā nīharati nīharāvēti nīhariyaṁ āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū vatthāō ōsahibīyāiṁ nīharati nīharāvēti nīhariyaṁ āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū vatthāō tasapāṇajātiṁ nīharati nīharāvēti nīhariyaṁ āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū vatthaṁ nikkōrēti nikkōrāvēti nikkōriyaṁ āhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū nāyagaṁ vā anāyagaṁ vā uvāsagaṁ vā anuvāsagaṁ vā gāmantaraṁsi vā gāmapahantaraṁsi vā vatthaṁ ōbhāsiya jāyati jāyantaṁ vā sātijjati.

jē bhikkhū nāyagaṁ vā anāyagaṁ vā uvāsagaṁ vā anuvāsagaṁ vā parisāmajjhāō uṭṭhavettā vatthaṁ ōbhāsiya-ōbhāsiya jāyati jāyantaṁ vā sātijjati.

jē bhikkhū vatthanīsāē uḍubaddhaṁ vasati vasantaṁ vā sātijjati.

jē bhikkhū vatthanīsāē vāsāvāsaṁ vasati vasantaṁ vā sātijjati.

taṁ sēvamāṇē āvajjaï cāummāsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū viyaḍaṁ kiṇati kiṇāvēti kīyamāhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū viyaḍaṁ pāmiccēti pāmiccāvēti pāmiccamāhaṭṭu dijjamāṇaṁ paḍiggāhēti paḍiggāhentaṁ vā sātijjati.

jē bhikkhū viyaḍaṁ pariyaṭṭēti pariyaṭṭāvēti pariyaṭṭiyamāhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū viyaḍaṁ acchejjaṁ anisiṭṭhaṁ abhihaḍamāhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū gilāṇassaṭṭhāē paraṁ tiṇhaṁ viyaḍadattīṇaṁ paḍiggāhēti paḍiggāhentaṁ vā sātijjati ।. 

jē bhikkhū viyaḍaṁ gahāya gāmāṇugāmaṁ dūijjati dūijjantaṁ vā sātijjati.

jē bhikkhū viyaḍaṁ gālēti gālāvēti gāliyamāhaṭṭu dejjamāṇaṁ paḍiggāhēti paḍiggāhentaṁ vā sātijjati.

jē bhikkhū caühiṁ sañjhāhiṁ sajjhāyaṁ karēti karentaṁ vā sātijjati taṁ jahā-puvvāē sañjhāē pacchimāē sañjhāē avaraṇhē aḍḍharattē.

jē bhikkhū kāliyasuyassaṁ paraṁ tiṇhaṁ pucchāṇaṁ pucchati pucchantaṁ vā sātijjati.

jē bhikkhū diṭṭhivāyassaṁ paraṁ sattaṇhaṁ pucchāṇaṁ pucchati pucchantaṁ vā sātijjati.

jē bhikkhū caüsu mahāmahēsu sajjhāyaṁ karēti karentaṁ vā sātijjati tti taṁ jahā indamahē khandamahē jakkhamahē bhūtamahē.

jē bhikkhū caüsu mahāpāḍivaēsu sajjhāyaṁ karēti karentaṁ vā sātijjati taṁ jahā-sugimhayapāḍivaē āsāḍhīpāḍivaē āsōyapāḍivaē kattiyapāḍivaē.

jē bhikkhū cāukāla pōrisiṁ sajjhāyaṁ uvātiṇāvēti uvātiṇāventaṁ vā sātijjati.

jē bhikkhū asajjhāiē sajjhāyaṁ karēti karentaṁ vā sātijjati.

jē bhikkhū appaṇō asajjhāiyaṁsi sajjhāyaṁ karēti karentaṁ vā sātijjati.

jē bhikkhū heṭṭhillāiṁ samōsaraṇāiṁ avāettā uvarima suyaṁ vāēti vāentaṁ vā sā0.

jē bhikkhū nava bambhacērāiṁ avāettā uttamasuyaṁ vāēti vāentaṁ vā sātijjati.

jē bhikkhū apattaṁ vāēti vāentaṁ vā sātijjati.

jē bhikkhū pattaṁ na vāēti na vāentaṁ vā sātijjati.

jē bhikkhū apattaṁ vāēti vāentaṁ vā sātijjati.

jē bhikkhū pattaṁ na vāēti na vāentaṁ vā sātijjati.

jē bhikkhū avvattaṁ vāēti vāentaṁ vā sātijjati.

jē bhikkhū dōṇhaṁ sarisayāṇaṁ ekkaṁ sañcikkhāvēti ekkaṁ vāēti vāentaṁ vā sā0.

jē bhikkhū āyariya-uvajjhāēhiṁ avidinnaṁ giraṁ ātiyati ātiyantaṁ vā sā0.

jē bhikkhū annaütthiyaṁ vā gāratthiyaṁ vā vāēti vāentaṁ vā sātijjati.

jē bhikkhū annaütthiyaṁ vā gāratthiyaṁ vā paḍicchati paḍicchantaṁ vā sātijjati.

jē bhikkhū pāsatthaṁ vāēti vāentaṁ vā sātijjati.

jē bhikkhū pāsatthaṁ paḍicchati paḍicchantaṁ vā sātijjati.

jē bhikkhū ōsannaṁ vāēti vāentaṁ vā sātijjati.

jē bhikkhū ōsannaṁ paḍicchati paḍicchantaṁ vā sātijjati.

jē bhikkhū kusīlaṁ vāēti vāentaṁ vā sātijjati.

jē bhikkhū kusīlaṁ paḍicchati paḍicchantaṁ vā sātijjati.

jē bhikkhū nitiyaṁ vāēti vāentaṁ vā sātijjati.

jē bhikkhū nitiyaṁ paḍicchati paḍicchantaṁ vā sātijjati.

jē bhikkhū saṁsattaṁ vāēti vāentaṁ vā sātijjati.

jē bhikkhū saṁsattaṁ paḍicchati paḍicchantaṁ vā sātijjati.

taṁ sēvamāṇē āvajjaï cāummāsiyaṁ parihāraṭṭhāṇaṁ ugghātiyaṁ.



---------------------------------------------------------------------
jē bhikkhū māsiyaṁ parihāraṭṭhāṇaṁ paḍisēvittā ālōejjā apaliuñciyaṁ ālōē-māṇassa māsiyaṁ paliuñciyaṁ ālōēmāṇassa dōmāsiyaṁ.

jē bhikkhū dōmāsiyaṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa dōmāsiyaṁ paliuñciyaṁ ālōēmāṇassa tēmāsiyaṁ.

jē bhikkhū tēmāsiyaṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa tēmāsiyaṁ paliuñciyaṁ ālōēmāṇassa cāummāsiyaṁ.

jē bhikkhū cāummāsiyaṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa cāummāsiyaṁ paliuñciyaṁ ālōēmāṇassa pañcamāsiyaṁ.

jē bhikkhū pañcamāsiyaṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa pañcamāsiyaṁ paliuñciyaṁ ālōēmāṇassa chammāsiyaṁ tēṇaṁ paraṁ paliuñciē vā apaliuñciē vā tē cēva chammāsā.

jē bhikkhū bahusō vi māsiyaṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa māsiyaṁ paliuñciyaṁ ālōēmāṇassa dōmāsiyaṁ.

jē bhikkhū bahusō vi dōmāsiyaṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa dōmāsiyaṁ paliuñciyaṁ ālōēmāṇassa tēmāsiyaṁ.

jē bhikkhū bahusō vi tēmāsiyaṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa tēmāsiyaṁ paliuñciyaṁ ālōēmāṇassa cāummāsiyaṁ.

jē bhikkhū bahusō vi cāummāsiyaṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa cāummāsiyaṁ paliuñciyaṁ ālōēmāṇassa pañcamāsiyaṁ.

jē bhikkhū bahusōvi pañcamāsiyaṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa pañcamāsiyaṁ paliuñciyaṁ ālōēmāṇassa chammāsiyaṁ tēṇaṁ paraṁ paliuñciē vā apaliuñciē vā tē cēva chammāsā.

jē bhikkhū māsiyaṁ vā dōmāsiyaṁ vā tēmāsiyaṁ vā cāummāsiyaṁ vā pañcamāsiyaṁ vā ēēsiṁ parihāraṭṭhāṇāṇaṁ annayaraṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa māsiyaṁ vā dōmāsiyaṁ vā tēmāsiyaṁ vā cāummāsiyaṁ vā pañcamāsiyaṁ vā paliuñciyaṁ ālōēmāṇassa dōmasiyaṁ vā tēmāsiyaṁ vā cāummāsiyaṁ vā pañcamāsiyaṁ vā chammāsiyaṁ vā tēṇaṁ paraṁ paliuñciē vā apaliuñciē vā tē cēva chammāsā.

jē bhikkhū bahusō vi māsiyaṁ vā bahusō vi dōmāsiyaṁ vā bahusō vi tēmāsiyaṁ vā bahusō vi cāummāsiyaṁ vā bahusō vi pañcamāsiyaṁ vā ēēsiṁ parihāraṭṭhāṇāṇaṁ annayaraṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa māsiyaṁ vā dōmāsiyaṁ vā tēmāsiyaṁ vā cāummāsiyaṁ vā pañcamāsiyaṁ vā paliuñciyaṁ ālōēmāṇassa dōmasiyaṁ vā tēmāsiyaṁ vā cāummāsiyaṁ vā pañcamāsiyaṁ vā chammāsiyaṁ vā tēṇaṁ paraṁ paliuñciē vā apaliuñciē vā tē cēva chammāsā.

jē bhikkhū cāummāsiyaṁ vā sāirēgacāummāsiyaṁ vā pañcamāsiyaṁ vā sāirēgapañca-māsiyaṁ ēēsiṁ parihāraṭṭhāṇāṇaṁ annayaraṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa cāummāsiyaṁ vā sāirēgacāummāsiyaṁ vā pañcamāsiyaṁ vā sāirēgapañcamāsiyaṁ vā paliuñciyaṁ ālōēmāṇassa pañcamāsiyaṁ vā sāirēgapañcamāsiyaṁ vā chammāsiyaṁ vā tēṇaṁ paraṁ paliuñciē vā apaliuñciē vā tē cēva chammāsā.

jē bhikkhū bahusō vi cāummāsiyaṁ vā bahusō vi sāirēgacāummāsiyaṁ vā bahusō vi pañcamāsiyaṁ vā bahusō vi sāirēgapañcamāsiyaṁ vā ēēsiṁ parihāraṭṭhāṇāṇaṁ annayaraṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇassa cāummāsiyaṁ vā sāirēgacāummāsiyaṁ vā pañcamāsiyaṁ vā sāirēgapañcamāsiyaṁ vā paliuñciyaṁ ālōēmāṇassa pañcamāsiyaṁ vā sāirēgapañcamāsiyaṁ vā chammāsiyaṁ vā tēṇaṁ paraṁ paliuñciē vā apaliuñciē vā tē cēva chammāsā.

jē bhikkhū cāummāsiyaṁ vā sāirēgacāummāsiyaṁ vā pañcamāsiyaṁ vā sāirēga pañcamāsiyaṁ ēēsiṁ parihāraṭṭhāṇāṇaṁ annayaraṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇē ṭhavaṇijjaṁ ṭhavaïttā karaṇijjaṁ vēyāvaḍiyaṁ ṭhaviē vi paḍisēvittā sē vi kasiṇē tatthēva āruhēyavvē siyā puvviṁ paḍisēviyaṁ puvviṁ ālōiyaṁ, puvviṁ paḍisēviyaṁ pacchā ālōiyaṁ, pacchā paḍisēviyaṁ puvviṁ ālōiyaṁ, pacchā paḍisēviyaṁ pacchā ālōiyaṁ, apaliuñciē apaliuñciyaṁ, apaliuñciē paliuñciyaṁ, paliuñciē apaliuñciyaṁ, paliuñciē paliuñciyaṁ, apaliuñciē apaliuñciyaṁ ālōēmāṇassa savvamēyaṁ sakayaṁ sāhaṇiyaṁ jē ēyāē paṭṭhavaṇāē paṭṭhaviē nivvisamāṇē paḍisēvēi vi kasiṇē tatthēva āruhēyavvē siyā.

jē bhikkhū bahusō vi cāummāsiyaṁ vā bahusō vi sāirēgacāummāsiyaṁ vā bahusō vi pañcamāsiyaṁ vā bahusō vi sātirēgapañcamāsiyaṁ vā ēēsiṁ parihāraṭṭhāṇāṇaṁ annayaraṁ parihāraṭṭhāṇaṁ paḍisēvittā ālōejjā apaliuñciyaṁ ālōēmāṇē ṭhavaṇijjaṁ ṭhavaïttā karaṇijjaṁ vēyāvaḍiyaṁ ṭhaviē vi paḍisēvittā sē vi kasiṇē tatthēva āruhēyavva siyā puvviṁ paḍisēviyaṁ puvviṁ ālōiyaṁ, puvviṁ paḍisēviyaṁ pacchā ālōiyaṁ, pacchā paḍisēviyaṁ puvviṁ ālōiyaṁ, pacchā paḍisēvayaṁ pacchā ālōiyaṁ, apaliuñciē apaliuñciyaṁ apaliuñciē paliuñciyaṁ paliuñciē apaliuñciyaṁ paliuñciē paliuñciyaṁ apaliuñciē apaliuñciē ālōēmāṇassa savvamēyaṁ sakayaṁ sāhaṇiya jē ēyāē paṭṭhavaṇāē paṭṭhaviē nivvisamāṇē paḍisēvēi sē vi kasiṇē tatthēva āruhēyavvē siyā.

jē bhikkhū cāummāsiyaṁ vā sāirēgacāummāsiyaṁ vā pañcamāsiyaṁ vā sāirēgapañca-māsiyaṁ vā ēēsiṁ parihāraṭṭhāṇāṇaṁ annayaraṁ parihāraṭṭhāṇaṁ paḍisēvittā ālōejjā paliuñciyaṁ ālōēmāṇē ṭhavaṇijjaṁ ṭhavaïttā karaṇijjaṁ vēyāvaḍiyaṁ ṭhaviē vi paḍisēvittā sē vi kasiṇē tatthēva āruhēyavvē siyā puvviṁ paḍisēviyaṁ puvviṁ ālōiyaṁ, puvviṁ paḍisēviyaṁ pacchā ālōiyaṁ, pacchā paḍisēviyaṁ puvviṁ ālōiyaṁ, pacchā paḍisēviyaṁ pacchā ālōiyaṁ, apaliuñciē apaliuñciyaṁ apaliuñciē paliuñciē paliuñciē apaliuñciyaṁ paliuñciē paliuñciyaṁ, paliuñciē paliuñciyaṁ ālōēmāṇassa savvamēyaṁ sakayaṁ sāhaṇiyaṁ jē ēyāē paṭṭhavaṇāē paṭṭhaviē nivvisamāṇē paḍisēvēi sē vi kasiṇē tatthēva āruhēyavvē siyā.

jē bhikkhū bahusō vi cāummāsiyaṁ vā bahusō vi sāirēgacāummāsiyaṁ vā bahusō vi pañcamāsiyaṁ vā bahusō vi sāirēgapañcamāsiyaṁ vā ēēsiṁ parihāraṭṭhāṇāṇaṁ annayaraṁ parihāraṭṭhāṇaṁ paḍisēvittā ālōejja paliuñciyaṁ ālōēmāṇē ṭhavaṇijjaṁ ṭhavaïttā karaṇijjaṁ vēyāvaḍiyaṁ ṭhaviē vi paḍisēvittā sē vi kasiṇē tatthēva āruhēyavvē siyā puvviṁ paḍisēviyaṁ puvviṁ ālōiyaṁ puvviṁ paḍisēviyaṁ pacchā ālōiyaṁ, pacchā paḍisēviyaṁ puvviṁ ālōiyaṁ, pacchā paḍisēviyaṁ pacchā ālōiyaṁ, apaliuñciē apaliuñciyaṁ apaliuñciē paliuñciyaṁ paliuñciē apaliuñciyaṁ paliuñciē paliuñciyaṁ, paliuñciē paliuñciyaṁ ālōēmāṇassa savvamēyaṁ sakayaṁ sāhaṇiyaṁ jē ēyāē paṭṭhavaṇāē paṭṭhaviē nivvisamāṇē paḍisēvēi sē vi kasiṇē tatthēva āruhēyavvē siyā.

chammāsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā ahāvarā vīsatirātiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ savīsatirātiyā dō māsā.

pañcamāsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā, ahāvarā vīsatirātiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ savīsatirātiyā dō māsā.

cāummāsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā, ahāvarā vīsatirātiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ savīsatirātiyā dō māsā.

tēmāsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā, ahāvarā vīsatirātiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ savīsatirātiyā dō māsā.

dōmāsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā, ahāvarā vīsatirātiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ savīsatirātiyā dō māsā.

māsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā ahāvarā vīsatirātiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ savīsatirātiyā dō māsā.

savīsatirātiyaṁ dōmāsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā ahāvarā vīsatirātiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ dasarāyā tinni māsā.

sadasarāyaṁ tēmāsiyaṁ parihāraṭṭhāṇaṁ jāva tēna paraṁ cattāri māsā.

cāummāsiyaṁ parihāraṭṭhāṇaṁ jāva tēna paraṁ savīsatirāyā cattāri māsā.

savīsatirāyaṁ cāummāsiyaṁ parihāraṭṭhāṇaṁ jāva tēna paraṁ sadasarāyā pañcamāsā.

sadasarāyaṁ pañcamāsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā, ahāvarā vīsatirātiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ chammāsā.

chammāsiyaṁ parihāraṭṭhāṇaṁ jāva tēna paraṁ divaḍḍhō māsō.

pañcamāsiyaṁ parihāraṭṭhāṇaṁ jāva tēna paraṁ divaḍḍhō māsō.

cāummāsiyaṁ parihāraṭṭhāṇaṁ jāva tēna paraṁ divaḍḍhō māsō.

tēmāsiyaṁ parihāraṭṭhāṇaṁ jāva tēna paraṁ divaḍḍhō māsō.

dōmāsiyaṁ parihāraṭṭhāṇaṁ jāva tēna paraṁ divaḍḍhō māsō.

māsiyaṁ parihāraṭṭhāṇaṁ paṭṭhaviē jāva tēna paraṁ divaḍḍhō māsō.

divaḍḍhamāsiyaṁ parihāraṭṭhāṇaṁ paṭṭhaviē anagārē antarā māsiyaṁ parihāraṭṭhāṇaṁ paḍisēvittā ālojjā, ahāvarā pakkhiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ dō māsā ।. 

dōmāsiyaṁ parihāraṭṭhāṇaṁ paṭṭhaviē anagārē jāva tēna paraṁ aḍḍhāijjā māsā.

aḍḍhāijjamāsiyaṁ parihāraṭṭhāṇaṁ paṭṭhaviē anagārē antarā māsiyaṁ parihāraṭṭhāṇaṁ paḍisēvittā ālōejjā, ahāvarā pakkhiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ tinni māsā.

tēmāsiyaṁ parihāraṭṭhāṇaṁ paṭṭhaviē anagārē antarā māsiyaṁ parihāraṭṭhāṇaṁ paḍisēvittā ālōejjā, ahāvarā pakkhiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ addhuṭṭhā māsā.

addhuṭṭhamāsiyaṁ parihāraṭṭhāṇaṁ paṭṭhaviē anagārē jāva tēna paraṁ cattāri māsā.

cāummāsiyaṁ parihāraṭṭhāṇaṁ paṭṭhaviē anagārē jāva tēna paraṁ addhapañcamā māsā.

addhapañcamāsiyaṁ parihāraṭṭhāṇaṁ paṭṭhaviē anagārē jāva tēna paraṁ pañca māsā.

pañcamāsiyaṁ parihāraṭṭhāṇaṁ paṭṭhaviē anagārē jāva tēna paraṁ addhachaṭṭhā māsā.

addhachaṭṭhamāsiyaṁ parihāraṭṭhāṇaṁ paṭṭhaviē jāva tēna paraṁ chammāsā.

dōmāsiyaṁ parihāraṭṭhāṇaṁ paṭṭhaviē anagārē jāva tēna paraṁ aḍḍhāijjā māsā.

aḍḍhāijjamāsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā, ahāvarā vīsatirāiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ sapañcarātiyā tinni māsā.

sapañcarāyatēmāsiyaṁ parihāraṭṭhāṇaṁ paṭṭhaviē anagārē antarā māsiyaṁ parihāraṭṭhāṇaṁ paḍisēvittā ālōejjā, ahāvarā pakkhiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ savīsatirāyā tinni māsā.

savīsatirāyatēmāsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā, ahāvarā vīsatirāiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ sadasarāyā cattāri māsā.

sadasarāyacāummāsiyaṁ parihāraṭṭhāṇaṁ paṭṭhaviē anagārē antarā māsiyaṁ parihāraṭṭhāṇaṁ paḍisēvittā ālōejjā ahāvarā pakkhiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ pañcūnā pañcamāsā.

pañcūnapañcamāsiyaṁ parihāraṭṭhāṇaṁ paṭṭhaviē anagārē antarā dōmāsiyaṁ parihāraṭṭhāṇaṁ paḍisēvittā ālōejjā ahāvarā vīsatirāiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ addhachaṭṭhā māsā.

addhachaṭṭhamāsiyaṁ parihāraṭṭhāṇaṁ paṭṭhaviē anagārē antarā māsiyaṁ parihāraṭṭhāṇaṁ paḍisēvittā ālōejjā ahāvarā pakkhiyā ārōvaṇā ādimajjhēvasāṇē saaṭṭhaṁ sahēuṁ sakāraṇaṁ ahīnamatirittaṁ tēna paraṁ chammāsā.



muni dīparatnasāgarēṇa saṁśōdhitaḥ sampāditāśca“nisīhaṁ chēyasuttaṁ”sammattaṁ
