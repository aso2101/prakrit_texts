nijjariya-jarā-maraṇaṁ vandittā jiṇa-varaṁ mahāvīraṁ
chappaṇṇaya-gāhāo vocchaṁ suyaṇassa joggāo // Chapp.1

purisesacca-samiddhe, aliya-daliddesahāve-santuṭṭhe
tava-niyama-dhamma-maïevisamā visamā honti // Chapp.2

gayaṇammi gahā sayaṇammisumiṇayāsaüṇayā vaṇaggesu
taha vāharanti purisaṁ jaha diṭṭhaṁ puvva-kammehiṁ // Chapp.3

savve tāha pasatthāsumiṇā saüṇāgahā ya nakkhattā
ti-huyaṇa-maṅgala-nilayaṁ hiyaeṇa jiṇaṁ vahantassa // Chapp.4

katthaï na karaïmollaṁ suvaṇṇayaṁ kattha dūhavo vando
katthaïsarala-sahāvo jaṇona saṁmāṇaṇaṁ lahaï // Chapp.5

dūra-ttho ḍahaï ravī, aggī aṅgehĩpharasioḍahaï
ḍahaï piya-vippaogo, suyaṇovi a-daṁsaṇe ḍahaï // Chapp.6

ḍahae suyaṇa-viogo,ḍahaïa-ṇāhattaṇaṁ para-viese
ḍahaïya abbhakkhāṇaṁ,ḍahaïa-kajjaṁkayaṁpacchā // Chapp.7

santa-guṇa-vippaṇāse asanta-dosubbhaveyajaṁ dukkhaṁ
taṁ sosei samuddaṁ; kiṁ puṇa hiyayaṁ maṇussāṇaṁ? // Chapp.8

santehi a-santehiyaparassa kiṁ jampiyehi dosehiṁ?
attho jaso na labbhaï, soyaa-mitto kao hoi // Chapp.9

mahureṇa jiṇaha kaḍuyaṁ, khamāĕ dappaṁ guruṁ paṇāmeṇa
santoseṇa yalohaṁ, kalahaṁ ca ajampiyavveṇa // Chapp.10

ekka-sukaeṇa tūsaha jāva sayaṁ dukkiyāṇa volei
sa-sarīre vi na sakkā diyahe diyahe piyaṁ kāuṁ // Chapp.11

kaha nāma tassa pāvaṁ cintijjaïāgae vikohammi
uppala-dala-sukumālo jassa ghareŏlliohattho? // Chapp.12

piya-pāhuṇa-āgamaṇea-pahuppantassasajjaṇa-jaṇassa
maraṇāoabbhahiyaṁuppajjaïmāṇasaṁdukkhaṁ // Chapp.13

na hu aï-bhariyaṁdhammaï; jaha bhariyaṁ taha suhāvahaṁ hoi;
pancammi na yakilimmaïgao vi piya-pāhuṇo hoi. // Chapp.14

te dhannā je dhammaṁ suṭṭhu vi jāṇanti suṭṭhu vikaranti
jīviya-sāram a-sāraṁ:khaṇeṇa pariyattae savvaṁ // Chapp.15

sā māyā so ya piyā, taṁ mittaṁbandhavo yaso ceva
jo hiya-nissesa-karaṁ dhammassa pahe nayaṁ dei // Chapp.16

na vi taṁ karei māyā piyā ya putto ya bandhava-jaṇo ya
jaṁ purisassāyariyā karanti dhammaṁ uvaïsantā. // Chapp.17

kiṁ acchaha vīsatthā? diyahā volenti turiya-pahiya vva;
te ya na gaṇanti tubbhe, tubbhehi na vi ya gaṇijjanti. // Chapp.18

tuṭṭhā honti maṇussā: Indamaho āgao tti ramaṇīo;
na vi jāṇanti varāyā: paḍiyā saṁvacchara-salāyā! // Chapp.19

uccāsaṇo mah-iccho, āṇāinto ya nir-uvayārīo
alaso piya-jimmaṇa rūsaṇo ya na ciraṁ pio hoi. // Chapp.20

sahasatti pīimantā a-tthakke jaṁ va taṁ va jampantā
pāse ya nivesantāpiyā yasattuttaṇam uventi. // Chapp.21

nīyaṁ aïkkamanto puvvābhāsī piyāĩ jampanto
chandaṁ aṇuyattanto veso vi jaṇo piyo hoi. // Chapp.22

chandaṁ jo aṇuyattaï mammaṁ rohaï guṇā payāsei
na hu navari māṇusāṇa ya, devāṇa vi dullaho hoi. // Chapp.23

āvaṁ ti ya evaṁ ti ya vottavvaṁ paṇḍieṇa puriseṇa:
iyaro vi hoi tuṭṭho, iyaraṁ pi (ya) tattiyaṁ ceva. // Chapp.24

chajjaï pahussa laliyaṁ, piyāĕ māṇaṁ, khamā samatthassa
jāṇantassa ya bhaṇiyaṁ, moṇaṁ ca a-yāṇamāṇassa. // Chapp.25

sahaï na kaḍuyaṁ jampaï, dose na lahaï guṇā payāsei
rūsantāṇa na rūsaï, dakkhiṇṇa-mahābhaḍo suyaṇo. // Chapp.26

suyaṇo na ceva rūsaï: aha rūsaï mangulaṁ na cintei:
aha cintei na jampaï; aha jampaï lajjio hoi. // Chapp.27

jaṁ dujjaṇassa suyaṇo lajjāe sahaï chinna-lajjassa
taṁ jāṇaï nillajjo, eso a-samatthao sahaï. // Chapp.28

aṇuyattiyaṁ na yāṇaï, piye vi bhaṇie vi a-ppiyaṁ bhaṇaï,
dāṇeṇa na sampajjaï; natthi uvāo khala-yaṇassa. // Chapp.29

bajjhaï mantehi visaṁ, hatthi rajjūhi seuṇā salilaṁ;
payaï-visamassa bandho na yāṇimo dujjaṇa-jaṇassa. // Chapp.30

savvassa esa payaī: piyammi uppāie piyaṁ kāuṁ:
suyaṇassa kā vi payaī: a-kae vi pie piyaṁ kāuṁ. // Chapp.31

kajjammi samāvaḍie aṇuyattaha dujjaṇaṁ payatteṇa
visam āsā kira jāyaï amayāŏ visaṁ na saṁbhavaï. // Chapp.32

jaï vi khamā paribhūyā, jaï vi khamantassa āyaro natthi
taha vi khamā khamiyavvā; khama-sariso bandhavo natthi. // Chapp.33

kaha tassa rūsiyavvaṁ jassa paṇāmo puṇo vi kāyavvo?
accanta-nigguṇassa vi kaha sakkā rūsiuṁ tassa? // Chapp.34

rosassa khamā daṇḍo, kāma-guṇāṇaṁ nirumbhaṇā daṇḍo;
dujjaṇa-jaṇassa kalah-ujjayassa parivajjaṇā daṇḍo. // Chapp.35

bhaddaṁ pahū suyāṇaṁ avarāheūṇa baddha-vaïrāṇa
paṇivaïya-vacchalāṇaṁ muhutta-caṇḍ-ĕkka-rosāṇaṁ. // Chapp.36

bīheyavvaṁ dujjaṇa-jaṇassa niccaṁ paloṭṭa-jīhassa
vara-rayaṇa-nijjharassa va vayaṇa-karālaṁ vahantassa. // Chapp.37

atthakkŏ jampae payaï-pāyaḍaṁ savva-loya-tattillaṁ;
taṁ māṇusa-veyālaṁ puhaī vi sa-sankiyā bhamaï. // Chapp.38

nīo khaṇeṇa raccaï; ratto santo viraccaï khaṇeṇa,
nīo viratta-metto bhāmei gharā-ghariṁ dose. // Chapp.39

suyaṇo cirassa raccaï; ratto santo viraccaï cirassa;
suyaṇo jaï vi viraccaï; taha vi na dose payāsei. // Chapp.40

chullucchalei jaṁ hoi ūṇayaṁ rittayaṁ kaṇayaṇei;
bhariyāī na vuccanti supurisa-viṇṇāṇa-bhaṇḍāīṁ. // Chapp.41

taṁ khāha jaṁ jarijjaï, taṁ jampaha jaṁ mahā-yaṇe joggaṁ;
taṁ jampanti su-purisā, kāleṇa vi jaṁ na langhei. // Chapp.42

tattiya-mettaṁ jampahajettiya-mettassa nikkalaṁ cavaha
taṁukkhivehabhāraṁ jaṁ addha-pahe na chaḍḍeha. // Chapp.43

vujjhanti nāma bhārā, te cciya vujjhanti vīsamantehiṁ
sīla-bharo voḍhavvo jāvaj-jīvaṁa-vīsāmo. // Chapp.44

jo sakkayaṁ na yāṇaï suvisuddha-pāiyaṁ pi vottuṁ-je
moṇaṁtutassa saraṇaṁ, nīsaraṇaṁ ahava parisāe. // Chapp.45

uccaṁ na sikkhio addha-sikkhio sikkhio ku-sālāe
jo vahaï viusa-vāyaṁ so sariso sanniyāeṇa. // Chapp.46

ko kuvalayāṇa gandhaṁ karei mahurattaṇaṁ ca ucchūṇaṁ
vara-hatthīṇa ya līlaṁ, viṇayaṁ ca kula-ppasūyāṇaṁ? // Chapp.47

aṇuyattaha bhaṇaha piyaṁ, jaṁ kajjaṁ taṁmuṇehahiyaeṇa:
mahuraṁ lavaï mayūro sa-visaṁ ca bhuyangamaṁ gilaï. // Chapp.48

ucchū mahuro somo cando (taha) candaṇaṁ ciya su-surabhiṁ
abhijāo ya kulīṇo; ko doso āyaro c'eva? // Chapp.49

jo guḍa-kayāĕ vāyāĕ jampae visa-kaeṇa hiyaeṇa
so bila-gao va sappo vajjeyavvo payatteṇa // Chapp.50

a-ddiṭṭhe vi khala-yaṇe nāma-ggahaṇe vi hoi āsankā
aliya-palatte vi ahī ahi tti bhaṇa ko na bīhei? // Chapp.51

saṇḍeva-paḍiya-paccuṭṭhieṇa sīeṇa tharaharanteṇa
thereṇa pahe runnaṁ tāruṇṇaṁ sambharanteṇaṁ. // Chapp.52

vivarīyā thera-maī vārijjantī ya jāi thera-maī
kālo tettiya-thāmaṁ na pecchase paṇḍuraṁ sīsaṁ. // Chapp.53

taṁ hi sarīraṁ taṁ ji muhu, tāī ji lōyaṇayāĩ
nāi vihī sīsaṁ caraï, dinnau pāu jarāĕ. // Chapp.54

taĩ pahu dhaṇiya ghareṇa gharu nayaṇihĩ dāiya sō hu;
ēvahi jara-nīhōḍiyau, paḍijiya acchaï ēhu. // Chapp.55

laṭṭhī-dhariya-kaḍevara gaya-jovaṇa evam eva santuṭṭha;
sahaï kaḍuyaṁ pi bhaṇio: gao tumaṁ rūsiuṁ kālo! // Chapp.56

siru paliyaũ muhũ vali-bhariu; jara laggī haya nāma
maraṇaṁ hōi acintiyaũ; dhammu karahi jiya nāma. // Chapp.57

caya mahilaṁ muha-kaḍuyaṁ, caya mittaṁ natthi jattha sab-bhāvaṁ
caya sāmiyaṁ a-dāyaṁ, cayāhi paribhūyā vāsaṁ ca. // Chapp.58

ālattaṁ ciya rūsaï, bhiuḍiṁ kāūṇa dei ullāvaṁ
mahilā-chaleṇa purisaṁ bāhei purāṇayaṁ kammaṁ. // Chapp.59

mahilāṇa esa payaī: savvassa karenti vemaṇassāiṁ;
tassa na karenti navaraṁ jassa alaṁ kāmayanteṇaṁ. // Chapp.60

piya-jaṇa-apatta-bhogā bālattaṇayammi gahiya-sāmaṇṇā
a-ddiṭṭha-piya-viogā jiyanti muṇiṇo suhaṁ loe. // Chapp.61

su-labho vimāṇa-vāso, ega-cchattā ya meiṇī su-labhā;
logammi navari du-lahā pāyā jiṇa-vaddhamāṇassa. // Chapp.62

ucchū sahāva-mahuro, nimbo kaḍuo huyāsaṇo ḍahaṇo
suyaṇassa dujjaṇassa ya payaï-viseso sahāveṇa. // Chapp.63

jaṁ uppalassa patteṇa chijjae kiṁ va sattha-maggeṇaṁ?
mahurammi bhāṇiyavve, kiṁ te kaḍueṇa bhaṇieṇa? // Chapp.64

mahura-vayaṇehĩ āsāsiellayā je gayā para-viesaṁ
te tāĩ sambharantā, annattha raïṁ na bandhanti. // Chapp.65

kaḍuya-vayaṇehĩ nibbhacchiyallayā chinna-pema-sambandhā
te tāĩ sambharantā, tatto yapareṇavaccanti. // Chapp.66

dhannāṇa hiyaṁ ca miyaṁ ca gāhayaṁ desa-kāla-bhaṇiyaṁ ca
na ya para-loya-viruddhaṁ guṇa-pattaṭṭhaṁ bhaṇaï jīhā. // Chapp.67

esā satti-pahāre ya kasa-pahāre ya bala-pahāre ya
ucchahaï davāveuṁ du-viṇīyā attaṇo jīhā. // Chapp.68

jo dujjaṇeṇa mettī karei suyaṇo tti nāma kaliūṇa
suviṇaya-laddho va nihī pacchā icchaṁ na pūrei. // Chapp.69

dujjaṇa-saṁsaggīe āvāe ucchu-khaṇḍa-mahurāe;
visam iva aṇāya-giliyaṁpacchā hoī a-patthāo. // Chapp.70

jaï kancaṇaṁ girīo jāyaï (jaï) (mottiyaṁ) ca hattīo
viṇao ya kulīṇāo, ko doso āyaro ceva? // Chapp.71

paḍivayaṇa-samattheṇaṁ sahiyavvaṁ dujjaṇassa suyaṇaeṇa:
na ya paṭṭhimmi nilīṇo vasahassa siriṁ haraï kāo. // Chapp.72

ekko khamāĕ doso savvālankāra-bhūsiya-guṇāe
a-samattho tti gaṇijjaï jaṁ puriso dujjaṇa-jaṇeṇa. // Chapp.73

tisu je a-diṭṭha-puvvā rāya-kule guru-kule ya vesāsu
viṇṇāṇa-māṇa-laḍahattaṇāṇa te bāhirā honti. // Chapp.74

nāūṇa ya viṇṇāṇaṁ kāūṇa ya samara-sāhasaṁ kammaṁ
langheūṇa ya Meruṁ puṇṇehĩ viṇā suhaṁ katto? // Chapp.75

kāle uvaṇijjantī thevā vi mahosahī jiyāvei:
amaya-rasa-mīsieṇa vi mayassa kiṁ lāvaya-raseṇa? // Chapp.76

nhāyassa ya dhovattī jimiyassa ya jaṁ ca taṁ ca tambolaṁ
avasara-paḍhiyā gāhā, tinni vi saggaṁ visesanti. // Chapp.77

nīyaṁ ca laddha-pasaraṁ sippi-pauttaṁ ca attha-saṁjuttaṁ
mahilāyattaṁ ca gharaṁ, tinni vi sūlaṁ visesanti. // Chapp.78

thakke bhaṇiyaṁ sohaï, thakke bhaṇiyaṁ suhāvahaṁ hoi;
a-tthakke puṇa bhaṇiyaṁ kayaṁ pi kajjaṁ viṇāsei. // Chapp.79

kiṁ tammeha palāyaha jaṁ saraṇaṁ natthi ti-huyaṇe sayale
mottuṁ jiṇenda-vayaṇaṁ, sesaṁ savvaṁ kalayalei. // Chapp.80

suyaṇo sarala-sahāvo maïlijjanto vi dujjaṇa-jaṇeṇa
chāreṇa dappaṇo vviya ahiyayaraṁ nimmalo hoi. // Chapp.81

suyaṇassa dujjaṇārūsiyassa kaḍuyāĩ bhannamāṇassa
kamala-maule vva bhamaro bāhira-hiṇḍī bhamaï roso. // Chapp.82

jaha jaha aṇuyattijjaï taha taha nīyattaṇassa doseṇa
vaṭṭā-dhūlō va khalo caḍaï sire natthi sandeho. // Chapp.83

jeṇa viṇā na jivijjaï aṇuṇijjaï so kayāvarāho vi:
patte ya nagara-dāhe bhaṇa kassa na vallaho aggī? // Chapp.84

taṁ jampanti su-purisā taṁ ciya pamuhe karenti paḍivattī
rayaṇāyaro vva velaṁ kāleṇa vi jaṁ na langhei. // Chapp.85

para-tatti-taggaya-maṇo du-ssīlo aliya-jampao cavalo
jattha na dīsaï loo vaṇaṁ pi taṁ c'eva ramaṇīyaṁ. // Chapp.86

jo jassa niya-sahāvo sajjaṇa-saṁge vi so tahā ceva
bāṇo dhamme vi ṭhio guṇa-gahio taha vi mārei. // Chapp.87

khala-saṁge pariharie, pecchaha tilleṇa jaṁ phalaṁ pattaṁ:
mayaṇāhi-surabhi-gandhaṁ pahu-sīsaṁ pāviyaṁ jeṇa. // Chapp.88

jehiṁ ciya ubbhaviyā jāṇa pasāeṇa vaḍḍhiya-payāvā
samarā ḍahanti viṁjhaṁ: khalāṇa saṁgo cciya viṇāso. // Chapp.89

suyaṇāṇa neurāṇa ya suvvanto sui-maṇoraho saddo
so c'eva kaṇṇa-kaḍuo niyalāṇaṁ daḍḍha-pisuṇāṇaṁ. // Chapp.90

nāgehĩ vaṇaṁ kāgehĩ uvavaṇaṁ rāulaṁ pisuṇaehiṁ
ruddhaṁ mayarehĩ jalaṁ: haya-vihi suyaṇo kahiṁ jāu. // Chapp.91

taṁ natthi narenda-gharaṁ sayale mahi-maṇḍale bhamantāṇaṁ
jattha a-kāraṇa-kuviyā do tiṇṇi khalā na dīsanti. // Chapp.92

accanta-nimmalāṇa vi molla-mahagghāṇa sāra-garuyāṇaṁ
maṇiyārŏ vva khala-yaṇo rayaṇāṇa vi kuṇaï chiḍḍāiṁ. // Chapp.93

jāsiṁ c'eva naīṇaṁ vasahā ghuṇṭanti pāṇiyaṁ tisiyā
tāsiṁ c'eva naīṇaṁ siṁgehiṁ taḍī viṇāsenti. // Chapp.94

sarise māṇusa-jamme, ḍahaï khalo saj-jaṇo suhāvei:
lohaṁ ciya sannāho rakkhaï jīyaṁ asī haraï. // Chapp.95

jonhā-jaleṇa cando dhuvaï kalaṁkaṁ disā-vahu-muhāṇa
na ya dhuvaï niya-kalaṁkaṁ; savvo mujjhaï sa-kajjesu. // Chapp.96

jo jassa vaṭṭaĕ hiyaĕ so taṁ ṭhāvei sundara-sahāvaṁ:
vagghī-chāvaṁ jaṇaṇī bhaddaṁ somaṁ ca mannei. // Chapp.97

ratto duṭṭho mūḍho puvviṁ ku-ggāhio ya cattāri
uvaesassa aṇarihā; ariho puṇa hoi majjha-ttho. // Chapp.98

savvo parassa pecchaï vāl'-aggāo taṇūṇi chiḍḍāṇi;
niyaya-kayāĩ na pecchaï Himagirī-sihara-ppamāṇāiṁ. // Chapp.99

rattā pecchanti guṇā, dosā pecchanti je virajjanti;
majjha-tthā puṇa purisā dosā vi guṇā vi pecchanti. // Chapp.100

kariṇo kari-sanghaṭṭe, patthara-niyare suvaṇṇa-reha vva
nivvaḍaï vasaṇa-kasavaṭṭayammi sāro kulīṇāṇaṁ. // Chapp.101

sabbhāva-nehamaïe ratte raccijaï tti juttam iṇaṁ
aṇa-hiyae puṇa hiyayaṁ jaṁ dijjaï taṁ jaṇo hasaï. // Chapp.102

hīranti je guṇehiṁ vavagaya-nehā vi je na najjanti
runnaṁ pi jesu agghaï te putta kalimmi atthamiyā. // Chapp.103

visama-sahāvammi jaṇe na yāṇimo kaha guṇā viḍhappanti
hima-sīyale vi kiraṇe necchaï naliṇī miyankassa. // Chapp.104

sohiya-saṁvavahāro sab-bhāvo garuyayā khamā tucchā
vihaḍanti bandhavāṇa ya kali-kāla-payāva-doseṇa. // Chapp.105

kaṇhassa kālio phaṇa-maṇimmi siṭṭho A Ā A Ā Ā Ā
deh'-uppannā vi visaṁ cayanti deve parāhutte. // Chapp.106

ko va na dukkhaṁ patto? suhaṁ va bhaṇa kassa sāsayaṁ atthi?
kassa nirantara-paṇao? sohaggaṁ kassa a-kkhaliyaṁ? // Chapp.107

savvo puvva-kayāṇaṁ kammāṇaṁ pāvae phala-vivāgaṁ;
avarāhesu guṇesu ya nimitta-mettaṁ paro hoi. // Chapp.108

nau vi karantaha su-purisaha, jaï daïvaha na suhāi
kā vi avattha sa sampaḍaï jā cintaṇaha na jāi. // Chapp.109

annaha paricintijjaï saharisa-kaṇḍ'-ujjueṇa hiyaeṇa;
pariṇamaï annaha cciya kajjārambho vihi-vaseṇa. // Chapp.110

vihiṇā vi naḍijjanto savvo cciya bhaṇaï aṭṭhamo cando;
candassa Rāhu-gahaṇe, taïyā ko aṭṭhamo āsi? // Chapp.111

viupu naha-yalu rahavarāruḍhu
du-ppecchā tasu kiraṇa
attha-siharu duggamu suṇijjaï,
vihi-vihiyaṁ thū pariṇamaï
tēṇa sūru rāhĩ gilijjaï. // Chapp.112

bhuvaṇapphālu vi dhaṇu samaï,
vabbula-heṭṭhi ṭṭhiō
ōhu pekkhu na kiṁ gilantaïṁ
dēvāha vi ēha dasa
vihi karantu kiṁ kiṁ pilijjaï? // Chapp.113

dhannu suvaṇṇaũ ti-huyaṇahu, dinnau hōi hareṇa
tassa vi thū vihi-vihiu dhaṇu; saṅkaru naggaï teṇa. // Chapp.114

jā taï-lukkaha nāha kira sampaï phēḍaï dēi;
taha vi jarāau Haraha dhaṇu; gali haḍḍaĩ parihēi. // Chapp.115

annē bhaṇanti Jaṇaddaṇa Haraha tiijjau bhāu
tassa vi daïviṁ nimmiyau sayaṇiu kālau kāu. // Chapp.116

vihi-vihiyaṁ ciya labbhaï, amayaṁ devāṇa Mahumahe Lacchī
rayaṇāyare vi mahie, Harassa bhāe visaṁ jāyaṁ. // Chapp.117

puttaya vihi-vasi vinaḍiyaï, ko ti-ṇayaṇi sāhāru?
jiṁ Hara-vasahu vi tiṇa caraï, Vāsugi pavaṇāhāru. // Chapp.118

jaï vi ti-ṇayaṇu ekku puhaïhiṁ
vandijjaï sura-gaṇihiṁ
tō vi tāsi vaḍha kiha ṇamijjaï?
saraṇāgau jāsu sira A
sirahu lēvi Rāhiṁ gilijjaï. // Chapp.119

majjhe jaḍāṇa nivasantayassa katto guṇāṇa vitthāro?
Hara-sasiṇo taṁ bahuyaṁ sā vi kalā jaṁ na se jhīṇā. // Chapp.120

thevehi vi hoi guṇehĩ gāravaṁ ni-gguṇāṇa majjhammi
bhaṇṇanti jeṇa maṇuyā, sarehĩ kūyā vi kūya-sarā. // Chapp.121

jaha mūsagassa ekkeṇa vīhiṇā do vi vāvaḍā hatthā
taha a-muṇia-kallāṇā theveṇa vi uttuṇā honti // Chapp.122

guṇavantayāṇa jāṇaha honti guṇā pāyaḍā mah'-agghāyā
maṇi-rayaṇaṁ ciya goṭṭhe govā takkeṇa magganti. // Chapp.123

a-bhaṇantāṇa vi najjaï viṇṇāṇaṁ su-purisāṇa cariehiṁ
kiṁ bollanti maṇīo, jāŏ sahassehĩ gheppanti? // Chapp.124

aṭṭhattaṇāĩ Ā Ā A Ā jah'-icchāĕ ni-gguṇāṇaṁ pi
sajjaṇa-salāhaṇijjā sokkhehĩ guṇā viḍhappanti. // Chapp.125

puvva-kaya-asuha-kammo puriso a-suhassa uvviyanto vi
nivaḍaï a-suha-kkhalio kali-kalaha-kilesa-jālammi. // Chapp.126

jāṇaï su-y-andhayāre vi vacchao māyaraṁ gavesanto
daïyaṁ ca muṇaï hiyayaṁ, vesaṁ jāṇanti nayaṇāĩ. // Chapp.127

jassa na vaṇṇei jaṇo sajjaṇa-goṭṭhīsu guṇa-sahassāiṁ
kiṁ tassa jaṇaṇi-jovvaṇa-viuḍaṇa-metteṇa jammeṇaṁ? // Chapp.128

mā dosu cciya geṇhaha; virale ya guṇe pasaṁsaha jaṇassa:
akkha-pauro vi uyahī bhaṇṇaï rayaṇāyaro loke. // Chapp.129

savvo guṇesu rajjaï; guṇa-rahiyaṁ ko jaṇaṁ sammalliyaï?
kusumaṁ pi gandha-rahiyaṁ pattiya bhamarā na sevanti. // Chapp.130

guṇa-jāla-baddha-mūle sacca-phale neya-pallava-saṇāhe
nehamaïyammi suyaṇe, mitta-dume ko na vīsamaï? // Chapp.131

sa-bbhāviyaṁ siṇehaṁ sama-dukkha-sahejjayaṁ su-sīlaṁ ca
dūrāloya-vihasiyaṁ ko mitta-suhaṁ na sambharaï? // Chapp.132

gujjhassa saṁnihāṇaṁ, suhassa dukhassa kahaṇa-vīsamaṇaṁ,
ekkaṁ pi jassa mittaṁ natthi hu kiṁ tassa jīeṇaṁ? // Chapp.133

taṁ mittaṁ kāyavvaṁ jaṁ mittaṁ vasaṇa-desa-yālammi
ālihiya-bhitti-vāullayaṁ va na parammuhaṁ ṭhāi. // Chapp.134

baddha-siṇeho aïyāra-vallaho appa-kajja-maï-kusalo
vajjasu kao vi mitto eyāvattho tumaṁ su-yaṇu. // Chapp.135

majjha-ttheṇa vi sasiṇā cakkāṇa na tīrae piyaṁ kāuṁ;
vihaḍaṇa-sanghaḍaṇaṁ ciya, puṇo vi mitto cciya karei. // Chapp.136

jaha sa-rase taha sukkhe vi pāyave vahaï aṇudiṇaṁ viṁjho:
ucchanga-vaḍḍhiyaṁ nigguṇaṁ pi garuyā na siḍhilanti. // Chapp.137

uttama-jaṇa-saṁsaggī kāyavvā jaï vi ni-pphalā hoi.
merussa kaḍaĕ laggaṁ taṇaṁ pi taṁ kancaṇaṁ hoi. // Chapp.138

ēha na cinta mahā-dumaha jiva mahu mūlu palīṇu
nisi andhārī vappuḍā sauṇā kattha nilīṇā. // Chapp.139

jonhā-jaleṇa bhuvaṇ'-antarāĩ de bharasu puṇṇimā-yanda:
ko jāṇaï a-thirā ke-ciraṁ ca tuha erisā riddhī? // Chapp.140

dijjaï dhaṇu maggantāhã; patta-parikkhaha kāĩ?
kiṁ varisantau anka-haru, jōvaï sama-visamāĩ? // Chapp.141

bali-bandhaṇa pekkhēvi naru, patta-parikkha karēha
ōhu bhaṭṭau na ucchuḍaï, jō ni-ssīlaha dēi. // Chapp.142

dejjasu mā sankejjasu; esā su-mahaggha-rayaṇa-nimmaviyā
putta srī mayahara-thāla vva ya vāreṇa sankamaï. // Chapp.143

aṇ-avarayaṁ ciya dento, koi naro hoi viula-riddhillo;
niccaṁ ciya sancanto koi sayā duggao hoi. // Chapp.144

rāy'-aggi-cora-harie lakkha-sahasse kahei para-naṭṭhe
abbhatthio u jamhā, dāliddaṁ dāṇa-gahaṇaṁ ca. // Chapp.145

thevā vi sā gaṇijjaï riddhī jā sayala-loya-sāmannā:
pijjaï vāviĕ jalaṁ, na uṇa samuddassa thevaṁ pi. // Chapp.146

taṁ tattiyaṁ jalaṁ sāyarassa so cceva parama-vitthāro;
ekkaṁ pi palaṁ taṁ natthi jaṁ pivāsā nivārei. // Chapp.147

nā khajjaï nā pijjaï
nā dijjaï vihalāhaṁ
dhattūrā-halu jaïsi
sampai hoi khalāhaṁ. // Chapp.148

cāi-aṇa-kara-parampara-pariyattaṇa-kheya-vasaṇa-parisantā
atthā kivaṇa-ghara-tthā satthāvatthā suvanti vva. // Chapp.149

savvāyareṇa taïyā thutthukkiya-rakkhiyā payatteṇa
kiviṇāṇaṁ jā riddhī para-sāvatthā kumāri vva. // Chapp.150

ōhaya acchaï thutthukiya sampaya kiviṇa-gharēhĩ
thērēṇa vi vivāhīya bhunjēsī avarēhĩ. // Chapp.151

sīsaṁ paliya-palittaṁ thaṇ-antaraṁ viyaliyā muhe dantā,
kampanti do vi hatthā; taha vi maṇaṁ jovvaṇaṁ vahaï. // Chapp.152

dūrōṇāmiya-bhamuhā, pae pae kiṁ visesa-pucchantā
naṭṭhaṁ ca jovvaṇaṁ mahi-yalammi therā gavesanti. // Chapp.153

parihaṇu para-karēhĩ parihijjaï
diyahi diyahi angaṁ parijhijjaï,
bhūmihi kara ṭhāvēvi uṭhijjaï,
taha vi dhammu aṇudiṇu na vi kijjaï. // Chapp.154

siri ekk'-ekkaṁ paliyaḍaṁ, païṭṭhaṁ aggī-bāṇu
nīsaru jovvaṇa-pāhuṇā, jara khaṇḍēsī māṇu. // Chapp.155

bhaviyāṇa taṁ mahāyasa saṁsāra-samudda-nicca-paḍiyāṇaṁ
nijjāmao si sāmiya duggaya-salile nibuḍḍāṇaṁ. // Chapp.156

eaṁ gāhā-kosaṁ jo paḍhaï viyaḍḍha-viraïyaṁ loke
so pāvi viula-riddhī jaṇammi sohaggayaṁ lahaï. // Chapp.157

[(supplément)]
jiṇa-sāsaṇammi bhattī, paṇḍiya-goṭṭhī visiṭṭha-saṁsaggī
muṇivara-dāṇa-pasango na hoi thevehi puṇṇehiṁ. // Chapp.158

na ya bāhaï kamala-vaṇaṁ; appā pīṇaï piei mayarandaṁ
eso bhamara-juvāṇo keṇaï niuṇattaṇa-guṇeṇa. // Chapp.159

lajjijjaï jeṇa jaṇe, maïlijjaï niya-kula-kkamo jeṇa
kaṇṭha-ṭṭhie vi jīe, mā sundara taṁ kuṇijjāsu. // Chapp.160

ārogga-sāriyaṁ māṇusattaṇaṁ sacca-sārio dhammo
vijjā nicchaya-sārā, suhāĩ santosa-sārāiṁ. // Chapp.161

pattammi ya pāhuṇae, kiṁ kāhī duggao turanto vi?
andho maliehiṁ loyaṇehĩ andho cciya varāo. // Chapp.162

jeṇa ṇa kiṁci vi kajjaṁ tassa vi gharam āgayassa je suyaṇā
niccaṁ pahasiya-vayaṇā niya-sīsaṁ āsaṇaṁ denti. // Chapp.163

viṇu dhammiṁ hiya-icchiyaĩ āsā-vahi vaṭṭanti
kaṇḍu kavilu jimu kāurisa para-lālaha ghuṇṭanti. // Chapp.164

