[p. 1]kātūṇa ṇamōkāraṁ jiṇavaravasabhassa vaddhamāṇassa // JoisKa.1ab [gāhā]
jōtisakaraṇḍagam iṇaṁ līlāvaṭṭīva lōgassa // JoisKa.1cd [gāhā]

kālaṇṇāṇābhigamaṁ suṇaha samāsēṇa pāgaḍamahatthaṁ // JoisKa.2ab [gāhā]
ṇakkhatta-canda-sūrā jugammi jōgaṁ jadha uvēti // JoisKa.2cd [gāhā]

kiñci(?kañci) vāyaga vālabhaṁ sutasāgarapāragaṁ daḍhacaritaṁ // JoisKa.3ab [gāhā]
appassutō suvihiyaṁ vandiya sirasā bhaṇati sissō // JoisKa.3cd [gāhā]

sajjhāya-jhāṇa-jōgassa dhīrē jadi vō ṇa kōyi uvarōdhō // JoisKa.4ab [gāhā]
icchāmi tāva sōtuṁ kālaṇṇāṇaṁ samāsēṇaṁ // JoisKa.4cd [gāhā]

aha bhaṇati ēvamaṇitō uvamā-viṇṇāṇa-ṇāṇasampaṇṇō // JoisKa.5ab [gāhā]
sō samaṇagandhahatthī paḍihatthī aṇṇavādīṇaṁ // JoisKa.5cd [gāhā]

[p. 2]divasiya-rātiya-pakkhiya-caumāsiya-taha ya-vāsiyāṇaṁ ca // JoisKa.6ab [gāhā]
ṇiayapaḍikkamaṇāṇaṁ sajjhāyassāvi ya tadatthē // JoisKa.6cd [gāhā]

suṇa tāva, sūrapaṇṇattivaṇṇaṇaṁ vittharēṇa jaṇiuṇaṁ // JoisKa.7ab [gāhā]
thōrucaēṇa ettō vocchaṁ ullōgamettāgaṁ // JoisKa.7cd [gāhā]

kālapamāṇaṁ 1 māṇaṁ 2 ṇipphattī adhigamāsagassa vi ya 3 // JoisKa.8ab [gāhā]
vocchāmi ōmarattaṁ 4 pavvaṁ-tihiṇō samattiṁ ca 5-6 // JoisKa.8cd [gāhā]

ṇakkhattaparīmāṇaṁ 7 parimāṇaṁ vā vi canda-sūrāṇaṁ 8 // JoisKa.9ab [gāhā]
ṇakkhatta-canda-sūrāṇa gatiṁ 9 ṇakkhattajōgaṁ ca 10 // JoisKa.9cd [gāhā]

maṇḍalavibhāga 11 mayaṇaṁ 12 āuṇṭī 13 maṇḍalē muhuttagatī 14 // JoisKa.10ab [gāhā]
uḍu 15 visuva 16 vatīvātē 17 tāvaṁ 18 varddhiṁ ca divasāṇaṁ 19 // JoisKa.10cd [gāhā]

avamāsi 20 puṇṇamāsī 21 paṇaṭṭhapavvaṁ ca 22 pōrisiṁ vā vi 23 // JoisKa.11ab [gāhā]
vavahāraṇayamaēṇaṁ taṁ puṇa suṇa mē aṇaṇṇamaṇō // JoisKa.11cd [gāhā]

tti. 

ettha vicāraṇaṁ — kālappamāṇassa māṇaṁ 1 māṇassa ṇipphattī.2 adhigamāsagassa ṇipphattiṁ 3 ōmarattaṁ 4(16) pavvasamattiṁ 5(14) tihisamattiṁ 6(15) ṇakkhattaparimāṇaṁ 7 canda-sūraparimāṇaṁ 8 ṇakkhattagatiṁ 9 ṇakkhattajōgē l̥ maṇḍalavibhāgō 11 ayaṇaṁ 12 ākuṭṭīō 13 maṇḍalē muhuttagatī 14 uḍū 15 visuvāṇi 16 vativātā 17 tāvakkhētaṁ 18 divasavaḍōvaḍī 19 avamāsī 20 puṇṇamāsī 21 paṇaṭṭhapavvaṁ 22 pōrisi 23 tti. ēvam ētē tēvīsaṁ pāhuḍē vaṇṇayissāmō adhakkama. [8-9-10-11]



---------------------------------------------------------------------
[p. 3][1-2. paḍhama-vitiyāṇi kālapamāṇa-māṇanāmāṇi pāhuḍāṇi]

lōgāṇubhāvaṇiyataṁ jōtisacakkaṁ bhaṇati arahantā // JoisKa.12ab [gāhā]
savvē kālavisēsā jassa gativisēsaṇipphaṇṇā // JoisKa.12cd [gāhā]

saṅkhēvēṇa tu kālō aṇāgatā'tīta vaṭṭamāṇō ya // JoisKa.13ab [gāhā]
saṅkhejjamasaṅkhejjō aṇantakālō ya ṇiṭṭhiō // JoisKa.13cd [gāhā]

kālō paramaṇiruddhō avibhajjō taṁ tu jāṇa samayaṁ tu // JoisKa.14ab [gāhā]
samayā ya asaṅkhējjā havati ya ussāsa-ṇissāsō // JoisKa.14cd [gāhā]

ussāsō ṇissāsō ya dō vi pāṇō ti bhaṇṇaē ēkō // JoisKa.15ab [gāhā]
pāṇā ya satta thōvō, thōvā vi ya satta lavāhu // JoisKa.15cd [gāhā]

aṭṭattīsaṁ tu lavā addhalavō cēva 38 ṇāligā havaï // JoisKa.16ab [gāhā]
tīsē puṇa sandhāṇaṁ chiḍḍē udagaṁ ca vocchāmi // JoisKa.16cd [gāhā]

ēvaṁ kālapamāṇassa saṅkha(?saṅkhā). [13-16]

dālimapupphāgārā lōhamayā ṇāliyā tu kāyavvā // JoisKa.17ab [gāhā]
tīsē talammi chiḍḍē, chiḍḍapamāṇaṁ ca mē suṇadhā // JoisKa.17cd [gāhā]

[p. 4]chaṇṇautimūlavālēhiṁ tivassa jātāya gōkumārīya // JoisKa.18ab [gāhā]
ujjugatapiṇḍitēhi tu kātavvaṁ gāliyāchiḍuṁ // JoisKa.18cd [gāhā]

ahavāduvassajāyāya gayakumārīya puñchavālēhiṁ // JoisKa.19ab [gāhā]
bihiṁ vihiṁ guṇēhiṁ tēhiṁ tu kātavvaṁṇāliyāchiḍḍaṁ // JoisKa.19cd [gāhā]

adhavā suvaṇṇamāsēhi catuhi caturaṅgulā kayā sūyī // JoisKa.20ab [gāhā]
ṇāliyatalammi tīya tu kātavvaṁṇāliyāchiḍḍaṁ // JoisKa.20cd [gāhā]

ēvaṁ chiḍḍapamāṇaṁ, dharimaṁ mejjaṁ ca mē ṇisāmēhi // JoisKa.21ab [gāhā]
ettō udagapamāṇaṁ vocchaṁ, udagaṁ ca jaṁ bhaṇiyaṁ // JoisKa.21cd [gāhā]

[chiḍḍapamāṇaṁ] dharimapamāṇaṁ mejjapamāṇaṁ udagapamāṇaṁ udagalakkhaṇaṁ ca ettō vakkhayissāmi. [21]

cattāri madhuraṅgataṇapphalāṇi sō sēḍēsāsavō ēkō // JoisKa.22ab [gāhā]
sōlasa ya sāsavāpuṇa havanti māsapphalaṁ ēvaṁ // JoisKa.22cd [gāhā]

bē cēva dhaṇṇamāsapphalāṇi guñjāphalaṁ bhavati ēkaṁ // JoisKa.23ab [gāhā]
guñjāphalāṇi ya duvēruppiyamāsō havati ekkō // JoisKa.23cd [gāhā]

[p. 5]sōlasa ruppiyamāsā ekkōekkō dharaṇō havejja saṅkhittō // JoisKa.24ab [gāhā]
aḍḍhāijjā dharaṇā ya suvaṇṇō sō ya puṇa kaṁsō // JoisKa.24cd [gāhā]

kaṁsō cattāri palaṁ, palāṇi puṇa addhatērasa du patthē // JoisKa.25ab [gāhā]
bhārō ya tulā vīsaṁ, ēsa vidhī hōi dharimassa // JoisKa.25cd [gāhā]

cattāri madhuragataṇatandulā ekkō. siddhatthaō. sōlasa siddhatthakā [ēkō] dhaṇṇamāsō. bēdhaṇṇamāsagā guñjāphalaṁ havati ēkaṁ. bē guñjāphalāṇi ruppiyamāsō u havaï ekkō. sōlasa ruppiyamāsā ēkaṁ dharaṇaṁ. aḍḍāijjā dharaṇā ekkō suvaṇō, sō ccēva suvaṇṇa(?ṇṇō) kaṁsō ēkō. catukaṁsiyaṁ palaṁ. aḍḍhatērasa palāṇi patthō palasatigā tulā. vīsaṁ tulāō bhārō. ēsa dharimavidhī. [22-23-24-25]

paṇatīsalōhapaliyā vaṭṭā bāvattaraṅgulā dīhā // JoisKa.26ab [gāhā]
pañcapaladharaṇagassā samāyakaraṇē tulā havati // JoisKa.26cd [gāhā]

sā tulā ṇaṁ paṇṇatīsā(?paṇatīsā) lōhapalāṇaṁ ghaṇā sukuṭṭitā suvaṭṭā susamā bāvattaraṅgulāṇi dīhā tu kāyavvā. [26]

savvaggēṇa tulāē lēhāō paṇṇavīsatiṁ hōti // JoisKa.27ab [gāhā]
cattāri ya lēhāō jāō gandīviṇaddhāō // JoisKa.27cd [gāhā]

[p. 6]samakaraṇiaddhakaṁsā, tattō kaṁsuttarā ya cattāri // JoisKa.28ab [gāhā]
tattō paluttarāō jāva yadasakō tti lēhāō // JoisKa.28cd [gāhā]

bārasa paṇṇarasaga vīsagē yaettō dasuttarā aṭṭha // JoisKa.29ab [gāhā]
ēvaṁ savvasamāsō lēhāṇaṁ paṇṇavīsaṁ tu // JoisKa.29cd [gāhā]

samakaraṇī 1 addhakaṁsā 2 kaṁsā 3 bē kaṁsā 4 tiṇṇi kaṁsā 5 pala 6 tti cha lēhāō. bē 7 tiṇṇi 8 cattāri 9 pañca 10 cha 11 satta 12 aṭṭha 13 ṇava 14 dasa 15 paṇṇarasa 16 vīsā 17 tīsā 18 cattālīsā 19 paṇṇāsā 20 saṭṭhī 21 sattarī 22 asītī 23 ṇautī 24 sataṁ 25 ti.. ētātō satiē kaṇḍē paṇuvīsaṁ lēhāō. [27-28-29]

pañcasu paṇṇārasagē tīsaga paṇṇāsagē yalēhāō // JoisKa.30ab [gāhā]
gandīviṇaddhikāō sēsāō ujugalēhāō // JoisKa.30cd [gāhā]

[p. 7]etthaṁ paṇuvīsāē lēhāsu cattāri gandīviṇaddhigāō. jahā-pañcamī paṇṇarasamī [tīsaimī] paṇṇāsami tti. sēsāō ēkavīsaṁ lēhāō tti. [30]

tiṇṇi tu palāṇi kulavō, kaṁsaddhaṁ cēva hōti boddhavvō // JoisKa.31ab [gāhā]
cattāri cēva kulavā patthō puṇa māgahō havaï // JoisKa.31cd [gāhā]

catupatthamāḍhagaṁ puṇa, cattāri ya āḍhagāṇi dōṇō tu // JoisKa.32ab [gāhā]
sōlasa dōṇā khārī, khārīō vīsatiṁ vāhō // JoisKa.32cd [gāhā]

dharimassa ya mējassa ya ēsa vihī ṇāligōdagassa vi ya // JoisKa.33ab [gāhā]
uvadēsēṇuvadiṭṭhaṁ, udagapamāṇaṁ ca vocchāmi // JoisKa.33cd [gāhā]

ettha kulavō dharimappamāṇēṇa tiṇṇi palāṇi aṭṭhabhāgapalaṁ ca. cattāri kulavāṇi patthō, tāṇi addhatērasapalāṇi. cattāri patthā āḍhakaṁ, tāṇi paṇṇāsaṁ 50 palāṇi. cattāri āḍhakāṇi dōṇaṁ, taṁ palasayāṇi bēṇi 200. sōlasa dōṇā khārī, tāṇi battīsaṁ palasayāṇi 3200. vīsaṁ khārī vāhō, tāṇi causadvipalasahassāṇi 64000. ēvaṁ dharimapamāṇaṁ mējapamāṇaṁ ca vakkhātā. [31-32-33]

udagassa ṇāligāē havanti dō āḍhagāṇi parimāṇaṁ // JoisKa.34ab [gāhā]
udagaṁ ca icchitavvaṁ jārisagaṁ taṁ ca vocchāmi // JoisKa.34cd [gāhā]

ēyassatu parikammaṁ kātavvaṁ dūsapaṭṭaparipūtaṁ // JoisKa.35ab [gāhā]
mēhōdayaṁ pasaṇṇaṁ sāraiyaṁ vā giriṇatīṇaṁ // JoisKa.35cd [gāhā]

[p. 8]udagāṇi bē nāliyā. sā puṇa palasayaṁ. [34-35]

bē ṇāliyā muhuttō, sarhi puṇa ṇāliyā ahōrattō // JoisKa.36ab [gāhā]
paṇṇarasa ahōrattā pakkhō, tīsaṁ diṇā māsō // JoisKa.36cd [gāhā]

bē ṇāliyā muhuttō, tāṇi bē palasayāṇi 200. ēvaṁ tīsai muhuttā ahōrattō, saddhiṁ 60 vā ṇāliyā ahōrattō, tāṇi cha ppalasahassāṇi 6000, ēsō ahōrattō, tē a payasō tiṇṇi bhārā. ahōrattō vīsuttaraṁ āḍhagasayaṁ 120. paṇṇarasa ahōrattā pakkhō, sō paṇatālīsaṁ bhārā 45, aṭṭhārasa āḍhagasatāṇi vā 1800. tīsaṁ divasā māsō, sō. ṇauti bhārā 90, chattīsaṁ āḍhagasayāṇi vā 3600. [36]

gaṇimēṇa ya dharimēṇa ya mējēṇa ya vaṇṇitō ahōrattō // JoisKa.37ab [gāhā]
ettō uḍūṁ vocchaṁ jugammi saṁvaccharapamāṇaṁ // JoisKa.37cd [gāhā]

saṁvaccharō u bārasa māsā, pakkhā ya tē cauvvīsaṁ // JoisKa.38ab [gāhā]
tiṇṇēva ya saṭṭhasayā havanti rāindiyāṇaṁ tu // JoisKa.38cd [gāhā]

bārasa 12 māsā saṁvaccharō, pakkhā cauvvīsaṁ 24, tiṇṇi ya ahōrattasatāṇi saṭṭāṇi 360, ēsa uḍū saṁvaccharō. ēsō dharimēṇa bhārasahassamasitaṁ 1080, mējēṇa tētālīsaṁ āḍhakasahassāṇi bē ya satāṇi 43200. [38]

ēsō u kamō bhaṇitō uḍussa saṁvaccharassa kammassa // JoisKa.39ab [gāhā]
kammō tti sāvaṇō ti ya uḍu tti vi ya tassa ṇāmāṇi // JoisKa.39cd [gāhā]

[p. 9]ādiccō 1 uḍu 2 candō 3 rikkhō 4 abhivaḍḍhitō 5 ya pañcatē // JoisKa.40ab [gāhā]
saṁvaccharā jiṇamatē jugaissa māṇaṁ vidhīyatē // JoisKa.40cd [gāhā]

ādicō 1 uḍū 2 candō 3 rikkhō 4 abhivaḍḍhitō 5 tti ētē māṇasaṁvaccharā pañca jugaṁ. [40]

cha ppi uḍūpariyaṭṭā ēsō saṁvaccharō u ādiyō // JoisKa.41ab [gāhā]
puvvabhaṇitō ya kammō, ettō candaṁ pi vocchāmi // JoisKa.41cd [gāhā]

pāusātīyāṇaṁ chaṇha ya uḍūṇa pariyaṭṭō ādiccō saṁvaccharō havati, ettha tu pamāṇaṁ ēgaḍhēi 61 ahōratā. tē chagguṇā tiṣiṇa satāṇi chāvaṭṭhāṇi 366 rātiṁ-diyāṇaṁ, ēsa ādiccō saṁvaccharō. [41]

puṇṇimapariyaṭṭā puṇa bārasa saṁvaccharō havati candō // JoisKa.42ab [gāhā]
ṇakkhattavandajōgō bārasaguṇitō tu ṇakkhattō // JoisKa.42cd [gāhā]

bārasa puṇṇimapariyaṭṭā candō saṁvaccharō havāti tti tattha puṇṇimapariyaṭṭō ēgō ēgūṇattīsaṁ divasā battīsaṁ ca bāvaṭṭhibhāgā di 29 32/62, ētē bārasaguṇiyā tiṇṇi ahōrattasayā cauppaṇṇā bārasa ya bāvaṭṭhibhāgā a 354 12/62, ēsa candō saṁvaccharō. ‘ṇakkhattavandajōgō bārasaguṇitō tu ṇakkhattō’ tti, ettha puṇa ekkō ṇakkhattapajjāō sattāvīsaṁ divasā ekkavīsaṁ ca sattaṭṭhibhāgā di 27 29/67, ēsō rāsī bārasaguṇitō bhavati tiṇṇi ahōrattasatā sattāvīsā ekkāvaṇaṁ ca sattavibhāga tti a 327 51/67. [42]

tērasa ya candamāsā ēsō abhivaḍitō tu ṇātavyō // JoisKa.43ab [gāhā]
ētēsiṁ tu pamāṇaṁ vocchāmi jahakkama hōti // JoisKa.43cd [gāhā]

[p. 10]tērasa tti. ettha candamāsō ekkō ēgūṇattīsaṁ divasā battīsaṁ ca bāvaṭṭhibhāgā di 29 32/62. ēsa rāsī tērasaguṇitō havati tiṇṇi ahōrattasayā tēsītā cōtālīsaṁ ca bāvaṭṭhibhāga 383 44/62 ti. [43]

tiṇṇi ahōrattasatā chāvaṭṭhā bhakkharō havati vāsō // JoisKa.44ab [gāhā]
tiṇṇi sayā puṇasaṭṭhā kammō saṁvaccharō havati // JoisKa.44cd [gāhā]

tiṇṇi ahōratta-satā ca upaṇṇā ṇiyamasō havē candō // JoisKa.45ab [gāhā]
bhāgā ya bārasēva ya bāvaṭṭhi-katēṇa chēdēṇa // JoisKa.45cd [gāhā]

tiṇi ahōrattasatā sattāvīsā ya honti ṇakkhattē // JoisKa.46ab [gāhā]
ekkāvaṇṇaṁ bhāgā sattaṭṭhikatēṇa chēdēṇa // JoisKa.46cd [gāhā]

tiṇṇi ahōrattasatā tēsītiṁ cēvahōti abhivaḍō // JoisKa.47ab [gāhā]
cōtālīsaṁ bhāgā bāvaṭṭhikatēṇa chēdēṇa // JoisKa.47cd [gāhā]

ētē tīsatiguṇitā muhuttā hunti —

dasa cēva sahassāī nava cēva sayā havanti sītī ya // JoisKa.48ab [gāhā]
ēvaṁ muhuttagaṇitaṁ tavvaṁ sūravāsassa // JoisKa.48cd [gāhā]

dasa cēva sahassāī aṭēva sayā havanti saṅkaliyā // JoisKa.49ab [gāhā]
ēvaṁ muhuttagaṇitaṁ ṇātavvaṁ kammavāsassa // JoisKa.49cd [gāhā]

[p. 11]candassamuhuttagaṇita satāṇi cha ccēvavīsāṇi // JoisKa.50ab [gāhā]
dasa ya sahassā puṇṇā bisaṭṭhibhāgā ya paṇṇāsaṁ // JoisKa.50cd [gāhā]

ṇava cēva sahassāī satāṇi advēva hōti battīsā // JoisKa.51ab [gāhā]
ṇakkhattē khalu vāsē chappaṇṇaṁ cāvi bhāgā ya // JoisKa.51cd [gāhā]

ekkārasa ya sahassā pañcēva satā havanti ekkārā // JoisKa.52ab [gāhā]
abhivaḍḍhitē muhuttā vāsē aṭṭhārasa ya bhāgā // JoisKa.52cd [gāhā]

ādiccō vāsō bhārasahassaṁ aṭṭhāṇautaṁ bhā 1098, tētālīsaṁ āḍhagasahassāṇi ṇava ya sayāṇi vīsuttarāṇi ā 43920. [candō bhārasahassaṁ bāvaḍhaṁ chattīsaṁ ca bāvaṭṭhibhāgā bhā 1062 36/62, bātālīsaṁ āḍhagasahassāṇi pañca ya satāṇi tiuttarāṇi cōisa ya bāvadvibhāgā ā 42503 14/62. ṇakkhattō ṇava bhārasatāṇi tēsītāṇi ēgūṇavīsaṁ ca sattaṭṭhibhāgā bhā 983 19/67, ēgūṇattālīsaṁ āḍhagasahassāṇi tiṇṇi sayāṇi [ēgattīsuttarāṇi] tēvīsaṁ ca sattaṭṭhibhāgā ā0 39331 23/67. abhivaḍitō ekkārasa bhārasayāṇi ekkāvaṇṇāṇi aṭṭa ya bāvaṭṭhibhāgā mā 1151 8/62, chātālīsaṁ āḍhagasahassāṇi paṇatālīsāṇi dasa ya bāvaṭṭhibhāgā ya ā 46045 10/62. [48-52]

ētē tu māṇavāsā pañca vi uvavaṇṇitā jahādiṭṭhā // JoisKa.53ab [gāhā]
ettō jugavāsāṇi vi vocchāmi jadhāṇupuvvīyā // JoisKa.53cd [gāhā]

candō 1 candō 2 abhivaḍaitō 3 ya canda 4 mabhivaḍitō 5 cēva // JoisKa.54ab [gāhā]
pañcasahitaṁ jugamiṇaṁ diṭṭhaṁ tēlōkadaṁsīhiṁ // JoisKa.54cd [gāhā]

[p. 12]paḍhama-bitiyā tu candātaccaṁ abhivatiṁ viyāṇāhi // JoisKa.55ab [gāhā]
candaṁ cēva cautthaṁ pañcamamabhivatiṁ jāṇē // JoisKa.55cd [gāhā]

etthaṁ jē tiṇṇi candā saṁvaccharā ētē bārasamāsakā. jē dō vi abhivaḍḍhitā tē tērasamāsigā candēṇa māṇēṇa. [55]

canda-mabhivaḍaitāṇaṁ vāsāṇaṁ puvvavaṇitāṇaṁ tu // JoisKa.56ab [gāhā]
tivihaṁ pi taṁ pamāṇaṁ jugammi savvaṁ ṇiravasēsaṁ // JoisKa.56cd [gāhā]

ādī jugassa saṁvaccharō tu, māsāṇamaddhamāsō tu // JoisKa.57ab [gāhā]
divasō bharahēravatē, rātī ya vidēhavāsammi // JoisKa.57cd [gāhā]

divasādi ahōrattā, bahulādīyāṇi hōti pavvāṇi // JoisKa.58ab [gāhā]
abhijī ṇakkhattādī, ruddō ādī muhuttāṇaṁ // JoisKa.58cd [gāhā]

pañcaṇhaṁ saṁvaccharāṇaṁ māṇasaṇṇitāṇaṁ jē ādisamayā tē jugādisamayā. pañcaṇhaṁ ētāṇa vāsāṇaṁ ādī māsā sāmaṇādi. [māsāṇaṁ] pakkhā. pakkhāṇaṁ [ahōrattā]. ahōrattāṇaṁ ādī divasā bharadhēravatē, vidēhē tu rātī ādi ti. divasāṇa ādī muhuttō. muhuttāṇaṁ ādī paḍhamasamayō. ṇakkhattāṇaṁ ādī abhijī candagatē. sūrādīṇaṁ gahāṇaṁ pūsassa cauvīsatimō bhāgō ādī. muhuttāṇaṁ ādī savvatthaviṭṭhō (?) a muhuttō ti. ēsō sanvō pañcavarisigassa jugassa ādividhī. sā ya ettha bhavati. [57-58]

jadhā —

sāvaṇabahulapaḍivaēbālavakaraṇē abhīyiṇakkhattē // JoisKa.59ab [gāhā]
savvattha paḍhamasamaē jugassa ādi viyāṇāhi // JoisKa.59cd [gāhā]

[p. 13]ēsō jugādikālō. [59]

aṭṭhārasa saṭṭhasatā tidhīṇa niyamā jugaṁ bhavati ētaṁ // JoisKa.60ab [gāhā]
iccēva ahōrattā tīsā aṭṭhārasa sayā tu // JoisKa.60cd [gāhā]

pañcavarisiyaṁ jugaṁ. aṭṭhārasa tidhisayāṇi [saṭṭhāṇi] sasisambhavāṇaṁ 1860. aṭṭhārasa satāṇi tīsāṇi ahōrattāṇaṁ ravisambhavāṇaṁ 1830. [60]

tattha paḍiminjamāṇā pañcahiṁ māṇēhiṁ tu [jaha] kamēṇaṁ // JoisKa.61ab [gāhā]
māsēhiṁ vibhajatā jadi māsā hōti tē vocchaṁ // JoisKa.61cd [gāhā]

ādiccō khalu māsō tīsaṁ addhaṁ ca, sāvaṇō tīsaṁ // JoisKa.62ab [gāhā]
candō aguṇattīsaṁ bisaṭṭhibhāgā ya battīsaṁ // JoisKa.62cd [gāhā]

ṇakkhattō khalu māsō sattāvīsaṁ bhavē ahōrattā // JoisKa.63ab [gāhā]
aṁsā ya ēkavīsaṁ sattaṭṭhigatēṇa chēdēṇaṁ // JoisKa.63cd [gāhā]

abhivaḍḍhitō tu māsō ekkattīsaṁ bhavē ahōrattā // JoisKa.64ab [gāhā]
bhāgasata ekkavīsaṁ cauvīsasatēṇa chēdēṇaṁ // JoisKa.64cd [gāhā]

ētēhiṁ jadhuddivahiṁ māsēhiṁ aṭṭhārasaṇhaṁ satāṇaṁ tīsāṇaṁ 1830 bhāgē hitē tti jugamāsā hōti. [61-64]

jahā —

[p. 14]ādiccēṇa tu saṭṭhi māsā, uḍuṇō havanti ēgaṭṭhiṁ // JoisKa.65ab [gāhā]
candēṇa ya bāsaṭṭhiṁsattaṭṭhiṁ honti ṇakkhattē // JoisKa.65cd [gāhā]

sattāvaṇṇaṁ māsā satta ya rātindiyāṇi abhivaḍḍhī // JoisKa.66ab [gāhā]
ekkārasa ya muhuttā bisaṭṭhibhāgā ya tēvīsaṁ // JoisKa.66cd [gāhā]

ēēhiṁ tu māsēhiṁ aṭṭhārasaṇhaṁ satāṇaṁ tīsāṇaṁ 1830 bhāgē hitē laddhāṇi ekkamāsappamāṇāṇi jahāpuvvuddiddhāṇi tīsaṁ divasā addhadivasō ya sūrassa tti ēvamāti [? bha]vati tti. tē ya māsā tīsati 30 guṇitā muhuttā, saṭṭhīya 60 guṇitā ṇāliyāō, tihiṁ 3 guṇitā bhārā, vīsēṇa satēṇa 120 guṇitā āḍhagāṇi hōti ti. etthaṁ sūramāsō jahā-tīsaṁ divasē addhadivasō ya 30॥ ṇavamuhuttasatāṇi paṇṇarasagocchigāṇi 915, aṭṭhārasaṇāligāsatāṇi tīsāṇi 1830, ekkāṇautiṁ bhārā addhabhārō yaṁ 91॥, chattīsaṁāḍhagasatāṇi savāṇi 3660, ēsa ādiccamāsō. sāvaṇō tīsati 30 divasā, ṇava muhuttasatāṇi mu 900, aṭṭhārasa ṇāligāsatāṇi 1800, ṇautiṁ 90 bhārā, chattīsa āḍhagasatāṇi ā 3600, ēsa sāvaṇō māsō. candamāsō ēgūṇatīsati divasā battīsaṁ bāvaṭṭhibhāgā di 29 32/62, aṭṭha muhuttasatāṇi pañcāsītāṇi tīsa ca bāvaṭṭhibhāgā mu 885 30/62, sattarasa ṇāligāsatāṇi sattarāṇi saddhiṁ ca bāvaṭṭhibhāgā ṇā 1770 60/62, aṭṭhāsītaṁ bhārā cottīsaṁ ca bāvaṭṭhibhāgā bhā 8 34/623, paṇatīsaṁ āḍhagasatāṇi ekkayattālāṇi aṭṭhāvaṇṇaṁ ca bāvaṭṭhibhāgā ā 3541 58/62, ēsa candamāsō. ṇakkhattamāsō sattāvīsa divasā ēkavīsaṁ ca sattavibhāgā di0 27 29/67, aṭṭha muhuttasatāṇi ēkūṇavīsāṇi sattāvīsaṁ ca sattaṭṭhibhāgā mu 819 27/67, sōlasa ṇāligāsayāṇi aṭhṭhattīsāṇi caupaṇṇaṁ ca sattaṭṭhibhāgā ṇā 1638 54/67, ekkāsīti bhārā tēvaddhiṁ ca sattaṭṭhibhāgā bhā 81 63/67, battīsa āḍhagasayāṇi sattattarāṇi ēgacattālīsaṁ ca sattaṭṭhibhāgā ā 3277 41/67 tti, ēsō nakkhattamāsō. abhivaḍḍhitō māsō ēkattīsa divasā bhāgasataṁ [p. 15] ca ēkavīsaṁ cauvvīsasatēṇa cchēdēṇaṁ di 31 121/124, ṇava muhuttasatāṇi ēgūṇasaṭṭhāṇi cottīsaṁ ca catuvīsasatā bhāgā mu 959 34/124, ēgūṇavīsaṁ ca ṇāligāsayāṇi aṭṭhārāṇi aṭṭhasaṭṭhī ya cauvīsasatabhāgāṇaṁ ṇā 1918 68/124, pañcāṇautiṁ bhārā bhāgasataṁ ca paṇṇāraṁ cauvīsasatēṇa cchēdēṇaṁ bhā 95 115/124, aṭṭhattīsaṁ āḍhagasatāṇi sattattīsāṇi bārasa ya cauvvīsasatabhāgā ā 3837 12/124 tti, ēsa abhivaḍḍhitō māsō. pamāṇadivasāṇaṁ sagamāsadivasasamā muhuttā. jahā — sūradivasō tīsaṁ muhuttā addhamuhuttō ya 30॥, sāvaṇō tīsaṁ muhuttā battīsaṁ ca bāvaṭṭhibhāgā 30 32/62, nakkhattō sattāvīsaṁ muhuttā ēkavīsaṁ ca sattavibhāgā 27 21/67, abhivaḍḍhitō ēkattīsaṁ muhuttā bhāgasataṁ ca ekkavīsaṁ catuvīsasatēṇaṁ chēdēṇaṁ 31 121/124 ti. ettha bē āḍhagāṇi ṇāligā, cattāri āḍhagāṇi muhattō, palasataṁ 100 ṇāligā, vē palasatāṇi 200 muhuttō ti, ētēṇa uvāēṇaṁ savvēsiṁ māṇadivasāṇaṁ gaṇima-dharima-mejjāṇi kātavvāṇi ti. [66]

savvē kālavisēsā āyupamāṇā ṭhitī ya kammāṇaṁ // JoisKa.67ab [gāhā]
savvē samāvibhāgō ya sūramāṇēṇa ṇātavvā // JoisKa.67cd [gāhā]

jē kēti lōgē kālavisēsā tē ṇaṁ garēhi tti (? tē ṇaṁ savvē vi) ṇēraiyatiriya maṇuya-dēvāṇaṁ āyugāṇi, ṇāṇāvaraṇādīṇaṁ ca kammāṇaṁ ṭhitīvisēsā, [savvēsamāvibhāgā punva-tuḍiyādīyā. 'samāvibhāga' tti kālavisēsā. ētē sūrēṇa māṇēṇa mijati. [67]

sūrēṇa jaṁ kira jugaṁ aṇūṇamadhigāṇi pañca vāsāṇi // JoisKa.68ab [gāhā]
tō kira jugēṇa samayaṁ gaṇēti addhāvisēsaṁ tu // JoisKa.68cd [gāhā]

sūrēṇa māṇēṇa pañca varisā jugaṁ. ēēṇa jugēṇa susamātigā addhāvisēsā gaṇētabba tti. ētē jugādiṇā saha pavattanti jugatēṇa saha samappanti ti. [68]

[p. 16]catupaṇṇaṁ ca sahassā ṇava cēva sayā havanti paḍipuṇṇā // JoisKa.69ab [gāhā]
ētaṁ muhuttagaṇitaṁ pañcavarisigassa tu jugassa // JoisKa.69cd [gāhā]

pañcavarisigaṁ jugaṁ, aṭṭhārasa ahōrattasatāṇi tīsāṇi 1830, cauppaṇṇaṁ muhuttasahassāṇi ṇava cēva satāṇi 54900, ēgaṁ ca sayasahassaṁ aṭṭhāṇautiṁ ca ṇāligāsatāṇi 109800, cauppaṇṇaṁ bhārasatāṇi ṇautāṇi 5490, bēsatasahassāṇi ēgūṇavīsaṁ sahassāṇi cha ca āḍhagasayāṇi 219600 jugaṁ ti. [69]

vāsasayasahassaṁ puṇa culasītiguṇaṁ havēja puvvaṅgaṁ // JoisKa.70ab [gāhā]
puvvaṅgasatasahassaṁ culasītiguṇaṁ havē puvvaṁ // JoisKa.70cd [gāhā]

puvvassa tu parimāṇaṁ sayarī khalu honti satasahassāī // JoisKa.71ab [gāhā]
chappaṇṇaṁ ca sahassā bōdhavvā vāsakōḍīṇaṁ // JoisKa.71cd [gāhā]

puvvasatasahassaṁ puṇa culasītiguṇaṁ havē lataṅgaṁ ti // JoisKa.72ab [gāhā]
tēsi pi sayasahassaṁ culasītiguṇaṁ latā havati // JoisKa.72cd [gāhā]

[tāsi pi satasahassaṁ culasītiguṇaṁ mahālataṅgamiha // JoisKa.73ab [gāhā]
tēsi pi satasahassaṁ culasītiguṇaṁ mahalatā u]
	     // JoisKa.73cd [gāhā]

[p. 17]tattō mahālatāṇaṁ culasītiṁ cēva satasahassāī // JoisKa.74ab [gāhā]
ṇaliṇaṅgaṁ ṇāma bhavē, ettō vocchaṁ samāsēṇaṁ // JoisKa.74cd [gāhā]

ṇaliṇa mahāṇaliṇaṅgaṁ havati mahāṇaliṇamēva ṇātavvaṁ // JoisKa.75ab [gāhā]
paumaṅga tahā paumaṁ ettō ya mahāpaumaaṅga // JoisKa.75cd [gāhā]

havati mahāpaumaṁ ciya ettō kamalaṅgam ēva ṇātavvaṁ // JoisKa.76ab [gāhā]
kamalaṁ ca mahākamalaṅgamēva paratō mahākamalaṁ // JoisKa.76cd [gāhā]

kumudaṅgaṁ taha kumudaṁhavati ya ettōmahākumudaaṅgaṁ // JoisKa.77ab [gāhā]
paratō ya mahākumudaṁ tuḍiyaṅgaṁ cāvi boddhavvaṁ // JoisKa.77cd [gāhā]

tuḍiya mahātuḍiyaṅgaṅṁ bhavati mahātuḍiyataṁ paraṁ tattō // JoisKa.78ab [gāhā]
tattō aḍaḍaṅga pi ya paratō ya tahā aḍaḍamēva // JoisKa.78cd [gāhā]

havati mahāaḍaḍaṅgaṁ tattō ya bhavē mahāaḍaḍamēva // JoisKa.79ab [gāhā]
ūhaṅgaṁ piya ūhaṁ havati mahalaṁ ca ūhaṅgaṁ // JoisKa.79cd [gāhā]

tattō ya mahāūhaṁ havati hu sīsappahēliyāaṅgaṁ // JoisKa.80ab [gāhā]
tattō paratō sīsagapahēliyā havatiṇātavvā // JoisKa.80cd [gāhā]

[p. 18]* hatthā bāhu sakaṇṇā ya hōnti kālammi kāyavvā * // JoisKa.81ab [gāhā]
etthaṁ ca sayasahassā culasītiṁ cēva hōti guṇakārī // JoisKa.81cd [gāhā]
ēkēkammi tu ṭhāṇē aha saṅkhā hōti kālammi // JoisKa.81ef [gāhā]

ēsō paṇṇavaṇijjō kālō saṅkhējaō muṇētavvō // JoisKa.82ab [gāhā]
vocchāmi asaṅkhēnaṁ kālaṁ uvamāvisēsēṇaṁ
	     // JoisKa.82cd [gāhā]

satthēṇa sutikkhēṇa vi chettuṁ bhettuṁ va jaṁ kira na sakkaṁ // JoisKa.83ab [gāhā]
taṁ paramāṇu siddhā bhaṇanti ādī pamāṇāṇaṁ // JoisKa.83cd [gāhā]

paramāṇū tasarēṇuṁ ragharēṇuṁ aggayaṁ ca kēsassa // JoisKa.84ab [gāhā]
likkhā jūā ya javō aṭṭhaguṇavivaḍiyā kamasō // JoisKa.84cd [gāhā]

javamajjhā aṭṭa havanti aṅgulaṁ, cha ca aṅgulā pādō // JoisKa.85ab [gāhā]
pādā ya dō vitatthī, dō ya vitatthī havati hatthō // JoisKa.85cd [gāhā]

ḍaṇḍaṁ jugaṁ dhaṇuṁ ṇāligaṁ ca akkha musalaṁ ca cauhatthaṁ // JoisKa.86ab [gāhā]
aṭṭhēva dhaṇusahassā jōyaṇamētēṇa māṇēṇa // JoisKa.86cd [gāhā]

[p. 19]ēyaṁ dhaṇuppamāṇaṁ ṇāyavvaṁ jōyaṇassa ya pamāṇaṁ // JoisKa.87ab [gāhā]
kālassa ya parimāṇaṁ ettō urdū pavakkhāmi // JoisKa.87cd [gāhā]

jaṁ jōyaṇavitthiṇṇaṁ taṁ tiguṇaṁ pariraēṇa savisēsaṁ // JoisKa.88ab [gāhā]
taṁ jōyaṇamuciṭṭha palaṁ paliōvamaṁ ṇāma // JoisKa.88cd [gāhā]

ekkāhiga-bēhiga-tēhigāṇa ukkōsa sattarattāṇaṁ // JoisKa.89ab [gāhā]
sammaṭuṁ saṇṇicitaṁ bhariyaṁ vālaggakōḍīṇaṁ // JoisKa.89cd [gāhā]

ōgāhaṇā tu tēsiṁ aṅgulamāgē havē asaṅkhējē // JoisKa.9ab [gāhā]
ētaṁ lōmapamāṇaṁ, ettō vocchāmi avahāraṁ // JoisKa.9cd [gāhā]

vāsasatē vāsasatē ēkēkē avahaḍammi jō kālō // JoisKa.91ab [gāhā]
sō kālō ṇāyavvō uvamā ekkassa pallassa // JoisKa.91cd [gāhā]

ētēsiṁ pallāṇaṁ kōḍākōḍī havēja dasaguṇitā // JoisKa.92ab [gāhā]
taṁ sāgarōvamassa u ekkassa bhavē parīmāṇaṁ // JoisKa.92cd [gāhā]

dasa sāgarōvamāṇaṁ puṇṇāō hōti kōḍakōḍīō // JoisKa.93ab [gāhā]
ōsappiṇīpamāṇaṁ taṁ cēvussappiṇīē vi // JoisKa.93cd [gāhā]

cha ccēva kālasamayā gaṇitā  ōsappiṇīya bharadhammi // JoisKa.94ab [gāhā]
tēsiṁ ṇāmavibhattiṁ parimāṇavidhiṁ ca vocchāmi // JoisKa.94cd [gāhā]

[p. 20]susamasusamā 1 ya susamā 2 havati tahā susamadussamā 3 cēva // JoisKa.95ab [gāhā]
dussamasusamā 4 ya havē dussama 5 atidussamā 6 cēva // JoisKa.95cd [gāhā]

susamasusamāya kālō cattāri havanti kōḍakōḍīō 1 // JoisKa.96ab [gāhā]
susamāē tiṇṇi bhavē 2 duvē susamadussamāē vi 3 // JoisKa.96cd [gāhā]

ekkā ya kōḍakōḍī bātālīsaṁ bhavē sahassāiṁ // JoisKa.97ab [gāhā]
vāsēhiṁ jēhiṁ ūṇā dussamasusamāya sō kālō 4 // JoisKa.97cd [gāhā]

adha dussamāē kālō vāsasahassāī ēkavīsaṁ tu 5 // JoisKa.98ab [gāhā]
tāvantō cēva bhavē kālō atidussamāē vi 6 // JoisKa.98cd [gāhā]

ētē cēva vibhāgā ussappiṇiē vi honti cha ccēva // JoisKa.99ab [gāhā]
paḍilōmā parivāḍī ṇavari vibhāgēṇa ṇātavvā // JoisKa.99cd [gāhā]

ēsō tu asaṅkhējō kālō ētassa vidhāṇagā asaṅkhejjā // JoisKa.10ab [gāhā]
ettō hōti aṇantō kālō kālantaraguṇēṇa // JoisKa.10cd [gāhā]

ētē kālavibhāgā paḍivajantē jugammi khalu savvē // JoisKa.101ab [gāhā]
pattēyaṁ pattēyaṁ jugassa antē samappanti // JoisKa.101cd [gāhā]

ētē kālavibhāgā ṇātavvā hōnti kālakusalēṇaṁ // JoisKa.102ab [gāhā]
ētō tu adhigamāsagaiṇipphattī mē ṇisāmēha // JoisKa.102cd [gāhā]

[p. 21][ēvamētaṁ kālapamāṇaṁ 1 māṇaṁ 2 ti paḍhamaṁ [bitiyaṁ ca] pāhuḍaṁ sammattaṁ 1-2]


---------------------------------------------------------------------
[3. taiyaṁ adhigamāsagapāhuḍaṁ]

adhigamāsagapāhuḍassa vaṇṇagō jahā —

candassa jō visēsō ādiccassa ya havēja māsassa // JoisKa.103ab [gāhā]
tīsāya guṇō sō puṇa hōti adhigamāsagō ēkō // JoisKa.103cd [gāhā]

candamāsō ya ēgūṇattīsaṁ divasā battīsaṁ ca bāvaṭṭhibhāgā di 29 32/62, ētē sūramāsātō tīsāē divasēhitō addhadivasātō ya 30॥ [visēsijati], saṅghatīsāyō 30॥ ēgūṇatīsā 29 suddhā sēsaṁ divaḍarūvaṁ 1॥, ētaṁ savaṇṇitaṁ tiṇṇi dubhāgā 3/2, ētēhintō ēkattīsaguṇēhintō savaṇṇiē dubhāgā 3 jāyā tiṇautī] 93, battīsaṁ ca bāvaṭṭhibhāgā 32/62 suddhasēsā ēgahim̐ bāvaṭṭhibhāgā 61/62, ētē tīsāē 30 guṇiyā aṁsā aṭṭhārasayāṇi tīsāṇi 1830 hōti, ētēsiṁ ca bāvaṭṭhīya 62 bhāgō, laddhā ēgūṇattīsaṁ divasā battīsaṁ ca bāvaṭṭhibhāgā di 29 32.62. ēsa candēṇa māsēṇa adhigamāsagō jugamajjhē jugantē ya havati tīsāē māsēhiṁ. [103]

saṭṭhīē atītāē havati adhigamāsagō tti jugamajjhē // JoisKa.104ab [gāhā]
bāvīsē pavvasatē havati ya bitiō jugantammi // JoisKa.104cd [gāhā]

ēvaṁ pavvavidhāṇēṇaṁ. [104]

māṇavisēsuppaṇṇā ṇipphattī adhigamāsagassēsā // JoisKa.105ab [gāhā]
ettō tidhiṇipphattiṁ vōcchāmi jahāṇupuvīē // JoisKa.105cd [gāhā]

[adhigamāsagaṇipphattī ṇāma pādhuḍaṁ bīyaṁ(tatiyaṁ) sammattaṁ 3]


---------------------------------------------------------------------
[p. 22][5-6. pañcama-chaṭṭhāṇi pavvasamatti-tihisamattipāhuḍāṇi]

kammō ṇiraṁsayāē māsō vavahārakāraō lōē // JoisKa.106ab [gāhā]
ēvaṁ sēsā māsā vavahārē dukkarā ghettuṁ // JoisKa.106cd [gāhā]

sūrassa gamaṇakāraṇavibhāgaṇipphāitā ahōrattā // JoisKa.107ab [gāhā]
candassa hāṇi-vaḍḍhīkatēṇa ṇipphajatē tu tidhī // JoisKa.107cd [gāhā]

sūrassa gamaṇakāraṇavibhāgaṇiṣphāitā bāvaṭṭhiṁ bhāgā ahōratō, candassa ēgaḍhēi bāvaṭṭhibhāgā 61/62 tidhī, ēvaṁ tiṣiṇā candamaṇḍalasamaēkaṭṭa(1 ṭṭhi) bhāga 61 sa[ma]yavaḍḍhī. [107]

candassa ṇēva hāṇī, ṇa vi vaḍḍhī vā, avaṭṭhitō candō // JoisKa.108ab [gāhā]
sukkilabhāvassa puṇō dīsati vaḍḍhī ya hāṇī ya // JoisKa.108cd [gāhā]

kiṇhaṁ rāhu-vimāṇaṁ heṭṭhā caturaṅgulaṁ tu candassa // JoisKa.109ab [gāhā]
tēṇōvaḍati candō, parivaḍḍhī vā vi ṇāyavvā // JoisKa.109cd [gāhā]

taṁ rayata-kumuda-sarisa-ppabhassa candassa rāti-subhagassa // JoisKa.110ab [gāhā]
lōē tidhi ti ṇiyataṁbhaṇēti hāṇīya vaḍḍhīya // JoisKa.110cd [gāhā]

sōlasa bhāē kāūṇa uluvatiṁ hāyatē ’ttha paṇṇarasaṁ // JoisKa.111ab [gāhā]
tettiyamettē bhāgē puṇō vi parivaḍḍhatē jōṇhē // JoisKa.111cd [gāhā]

[p. 23]kālēṇa jēṇa hāyati sōlasa-bhāgō tu sō tidhī hōti // JoisKa.112ab [gāhā]
taha cēva ya vaḍīē, ēvaṁ tidhiṇō samuppattī // JoisKa.112cd [gāhā]

ettha canda-maṇḍalaṁ sōlasa-bhāgē kātūṇa ekkēkaṁ tidhiṇā parihāyati. ēvaṁ pavvēṇa paṇṇarasa bhāgē parihāyati. ēvaṁ jēṇa kālēṇa sōlasa-bhāgō parihāyati sō kālō tidhi tti vuccai. [112]

jāvatiē parihāyati māgē vati ya āṇupuvīē // JoisKa.113ab [gāhā]
tāvatiyā hōti tighī, tēsiṁ ṇāmāṇi vocchāmi // JoisKa.113cd [gāhā]

pāḍivaga bitiya tatiyā ya cautthī pañcamī ya chaṭṭhī ya // JoisKa.114ab [gāhā]
sattami aṭṭhami ṇavamī dasamī ekkārasī cēva // JoisKa.114cd [gāhā]

bārasi tērasi cāuddasī ya ṇiṭṭhaviyakā ya paṇṇarasī // JoisKa.115ab [gāhā]
kiṇhammi ya jōṇhammi ya ētēva tidhī muṇētavvā // JoisKa.115cd [gāhā]

aguṇattīsaṁ puṇṇā tu muhuttā sō tidhī sadā hōi // JoisKa.116ab [gāhā]
bhāgā dugattīsaṁ bāvaṭṭhikatēṇa chēdēṇa // JoisKa.116cd [gāhā]

puvviṁ gaṇitā ēkaṭṭhiṁ bāvaṭṭhibhāgā 61/62 tidhīē parihāyati tti, jatō 1830 ētē tīsaguṇā aṁsā, chēdēṇa bhāgahitaladdhā ēgūṇatīsaṁ muhuttā battīsaṁ ca bāvaṭṭhibhāgā mu 29 32/62. ētēṇa kālēṇa ēvaṁ sōlasabhāgaṁ candimā parihāyati vā vaḍati vā. ēsō ya tihissa pamāṇakālō tti. [113-116]

[ēvaṁ tidhiṇipphattipāhuḍaṁ sammattaṁ (1)]


---------------------------------------------------------------------
vidhisamatti ti pāhuḍassa vaṇṇō(? vaṇṇagō) jahā —

[p. 24]tidhirāsī bāvaṭṭhīya bhājitaṁ sēsa ēkasadviguṇaṁ // JoisKa.117ab [gāhā]
bāvaṭṭhīya vibhattē sēsā aṁsā tidhisamattī // JoisKa.117cd [gāhā]

icchitassa tidhirāsiṇō bāvaṭṭhihitasēsassa ekkaṭṭiguṇassa aṁsarāsissa bāvaṭṭhīē 62 bhāgē hitē jē sēsā tē tidhisamattī. ētē jahicchidā hi(1di)ṇabhēdā āṇētavva tti vidhisamatti ti. [117]

[[‘pancasamattī 5] tidhisamatti 6’ ti pāhuḍaṁ samattaṁ 5-6]


---------------------------------------------------------------------
[4. cautthaṁ ōmarattapāhuḍaṁ]

ēsā tidhiṇipphattī bhaṇitā mē vittharaṁ payahiūṇaṁ // JoisKa.118ab [gāhā]
vocchāmi ōmarattaṁtullōēntō samāsēṇaṁ // JoisKa.118cd [gāhā]

kālassa ṇēva hāṇī ṇa vi vaḍḍhī vā avaṭṭhitō kālō // JoisKa.119ab [gāhā]
jāyati vaḍḍōvaḍī māsāṇaṁ ēkamekkātō // JoisKa.119cd [gāhā]

canda-uḍūmāsāṇaṁ aṁsā jē disatē visēsammi // JoisKa.120ab [gāhā]
tē ōmarattabhāgā bhavanti māsassa ṇātavvā // JoisKa.120cd [gāhā]

candamāsassa ya udumāsassa ya visēsō tīsaṁ bāvaṭṭhibhāgā 30/62, ettō māsassa ekkaōmattā hōti ti. [120]

bāvaṭṭhibhāgamēgaṁ divasēsuṁ jāyatōmarattassa // JoisKa.121ab [gāhā]
bāvaṭṭhīya va divēsēhiṁ ōmarattaṁ tatō havati // JoisKa.121cd [gāhā]

[p. 25]ēvaṁ divasē divasē divasassa bāvaṭṭhibhāgaṁ bāvadvibhāgaṁ parihāryatō bāvaṭṭhīya divasēhiṁ ēka ōmarataṁ samuṭṭhavēti. ēvaṁ jē ēkadi ahōrattā tē bāvaṭṭhī tithī hōti tti. [121]

ekkammi ahōrattē dō vi tidhī jattha ṇidhaṇamējāsu // JoisKa.122ab [gāhā]
sō ’ttha tidhī parihāyati suhumēṇa havēja sō carimō // JoisKa.122cd [gāhā]

ēvaṁ tidhi(1dhī) ahōrattātō bāvaṭṭhibhāgaṁ bāvadvibhāgaṁ parihāyamāṇō ēgaṭṭhimō ya divasō bāvaṭṭhimō ya tithī samagaṁ samappati tti. ēvaṁ saṇhaṁ parihāyamāṇō parihāyamāṇō suhumēṇēgasaṭṭhimō divasō tidhī ya hōti tti. [122]

tatiyammi ōmarattaṁ kāyanvaṁ sattamē ya pakkhammi // JoisKa.123ab [gāhā]
vāsa-hima-girahakālē cātummāsī vidhīyatē // JoisKa.123cd [gāhā]

vāsāpakkhē tatiē ōmarattaṁ sattamē ya pakkhē. ēvaṁ hēmantāṇaṁ pi tatiē pakkhē sattamē ya pakkhē. gimhē vi ya tatiē pakkhē sattamē ya pakkhē ōmarattaṁ kātavvaṁ. [123]

pāḍivagaōmarattē kaiyā bitiyā samappatē tu tidhī 1 // JoisKa.124ab [gāhā]
bitiyāē vā tatiyā? tatiyāē vā cautthī tu? // JoisKa.124cd [gāhā]

sēsāsu cēva kāhiti tidhīsu vavahāragaṇitaṇiddiṭṭhaṁ // JoisKa.125ab [gāhā]
suhumēṇa parilatidhī sañjāyati kamhi pavvammi 1 // JoisKa.125cd [gāhā]

ettha karaṇagāhā —

rūvādhigā ya ōjā pavvā biguṇā havanti kātavvā // JoisKa.126ab [gāhā]
ēmēva havati jummē ēgattīsājutā pavvā // JoisKa.126cd [gāhā]

[p. 26]ettha uddēsō — ‘pāḍivatamahārattē(? pāḍivataōmarattē) ka[iyā bitiyā samapyatē tu tidhi ?]’ ti ettha karaṇaṁ-ettha pāḍivau ti ēvaṁ 1 ṭhāvitaṁ, rūvādhigaṁ-rūvapakkhittaṁ biguṇā jātā cattāri 4, ēvaṁ cadusu pavvēsu gatēsu pāḍivagō bitiyā jāyatē. etthēvuddēsō-bitiyā tatiyā katā jāti 1 tti 'ēmēva havati jummē 'tti bē tthāvitā, sarūvā 1 biguṇā jātā cha 6, ēkatīsāē jutā sattattīsā, ēvaṁ sattattīsāē pavvēsu gatēsu bitiyā tatiyā jāyatē. ettha paḍisamāṇaṇē paḍhamuddēsassa cattāri 4 pavvāṇi paṇṇarasa 15 guṇāṇi jātā saṭṭhī 60, pāḍivagō bitiyā hōti ti bē pakkhittā jātā bāvaṭṭhī 62, bāvaṭṭhī ya bhāgaṁ ṇiraṁsaṁ dēti ti juttā pucchā. bitiyuddēsapaḍi[sa]māṇaṇā-sattattīsaṁ 37 panvāṇi paṇṇarasa 15 guṇāṇi pañca satāṇi paṇapaṇṇāṇi 555, ettha bitiyā gaṭṭhā tatiyā jāti ti tiṇṇi pakkhittā, ēsō vi rāsī bāvaṭṭhibhāgaṁ ṇiraṁsaṁ dēti tti juttā pucchā. ēvaṁ savvattha. [126]

[ōmarattaṁ ti cautthaṁ pāhuḍaṁ samattaṁ 4]


---------------------------------------------------------------------
[7-8. sattama-aṭṭhamāṇi ṇakkhattaparimāṇa-candasūraparimāṇapāhuḍāṇi]

candā 1 sūrā 2 tārāgaṇā 3 ya ṇakkhatta 4 gahagaṇā 5 cēva // JoisKa.127ab [gāhā]
pañcavihā jōtisiyā, ṭhiyā viyārīyē tē duvihā // JoisKa.127cd [gāhā]

jambuddīvō lavaṇōdadhī ya dīvō ya dhāyaīsaṇḍō // JoisKa.128ab [gāhā]
kālōdhī samuddō pokkharadīvassa addhaṁ ca // JoisKa.128cd [gāhā]

ētē aḍḍātijā dīvā bē ya udadhī maṇuyakhettē // JoisKa.129ab [gāhā]
ettha ya samāvibhāgā, dēvāraṇṇaṁ paraṁ tattō // JoisKa.129cd [gāhā]

[p. 27]ētaṁ māṇusakhettaṁ, etthaṁ vicaranti jōtisagaṇā u // JoisKa.130ab [gāhā]
paratō dīva-samuddē avahitaṁ jōtisaṁ jāṇē // JoisKa.130cd [gāhā]

bē candā iha dīvē, cattāri ya sāgarē lavaṇatōyē // JoisKa.131ab [gāhā]
dhāyaïsaṇḍē dīvē bārasa candā ya sūrā ya // JoisKa.131cd [gāhā]

ētā pāgaḍatthāō gāhāō. [127-131]

dhāyaisaṇḍappabhitiṁ uddiṭṭhā tiguṇitā bhavē candā // JoisKa.132ab [gāhā]
ādillacandasahitā tati hontiaṇantaraṁ paratō // JoisKa.132cd [gāhā]

ettha sthavitā jambuddīvagā bē candā, tērsi heṭṭhā lavaṇagā cattāri 4, tēsiṁ heṭṭhā dhātaisaṇḍagā bārasa 12, heṭṭhā paṇḍirāsiyā tiguṇā jāyā chattīsaṁ 36, ‘ādillacandasahiya’ ti jambuddīvagā dō 2 lavaṇagā cattāri 4 ētē cha 6, chattīsā 36 ētēhiṁ jutā bātālīsaṁ 42 kālōdadhimmi candā. ētē puṇō bātālīsā 42 heṭṭhā paḍirāsiyā tiguṇā chanvīsasayaṁ 126, ‘ādillacandasahita’ ti jambuddīvagā lavaṇagā dhātaisaṇḍagā ya jē aṭṭhārasa tē chavvīsasatē pakkhittā [jāyā cōtālaṁ sayaṁ 144], tattō tēsiṁ addhaṁ bāvattarī 72, ētaṁ candapamāṇaṁ abhantarapokkharaddhē, [sampuṇṇē pokkharadīvē] puṇa cōtālaṁ [sayaṁ] 144 canda-sūrāṇaṁ pamāṇaṁ paḍhamillugāē pantīē. tēṇa paraṁ caturuttariyāē vaḍḍhīē pantīē jāva sayambhuramaṇō samuddō tti. pantīya pantīya antaraṁ puṇa jōyaṇāṇaṁ satasahassaṁ 100000 ti, tāō puṇa lavaṇasaṇṭhitāō, ēvamasaṅkhēnjēsu dīva-samuddēsu patthārō kātavyō ti. [132]

ādiccāṇaṁ ca bhavē ēsēva vidhī aṇūṇigā savvā // JoisKa.133ab [gāhā]
dīvēsu samuddēsu ya dhāyaïsaṇḍēhiṁ jē paratō // JoisKa.133cd [gāhā]

[p. 28]ṇakkhatta  ’ṭṭhāvīsaṁ, aṭṭhāsītiṁ mahaggahā bhaṇiyā // JoisKa.134ab [gāhā]
ēkasasīparivārō, ettō tārō vi mē suṇasu // JoisKa.134cd [gāhā]

chāvahiṁ ca sahassā ṇava ya satā pañcasattarā hōti // JoisKa.135ab [gāhā]
ēgasasīparivārō tārāgaṇakōḍakōḍīṇaṁ // JoisKa.135cd [gāhā]

6697500000000000000. ētāō pāgaḍatthāō. [135]

jadi candā tatiguṇitō khettē khettammi ēsa parivārō // JoisKa.136ab [gāhā]
candasamatā ya sūrā dīva-samuddēsu ṇātavvā // JoisKa.136cd [gāhā]

ettha ṇakkhatta’ṭṭhāvīsā gaha-tārāgaṇā ya jē bhaṇiyā, dīvēsu sāgarēsu ya jē jattiyā bhaṇitā tē ṇakkhatta-[gaha-]tārāgaṇā ya guṇitāmāsā(? guṇijjamāṇā) tattha tattha ṇakkhatta-gaha-tārāgaṇasaṅkhā havati tti. [136]

tēsiṁ ṇakkhattāṇaṁ saṇṭhāṇamadhakamēva vocchāmi // JoisKa.137ab [gāhā]
māṇaṁ ca tāragāṇa ya jaha diṭṭhaṁ savvadaṁsīhi // JoisKa.137cd [gāhā]

gōsīsāvali 1 kāsāra 2 sauṇi 3 pupphōkyāra 4 vāvī 5-6 ya // JoisKa.138ab [gāhā]
ṇāvā 7 āsakkhandhē 8 bhaga 9 churagharakē 10 ya sagaḍuddhī 11 // JoisKa.138cd [gāhā]

[p. 29]migasīsa 12 rudhirabindu 13 tula 14 vaddhamāṇasupatihita 15 patāgā 16 // JoisKa.139ab [gāhā]
pāgārē 17 palaṅkē 18-19 hatthē 20 muhaphullakē 21 khīlē 22 // JoisKa.139cd [gāhā]

dāmaṇi 23 tadha muttāvali 24 gajadantē 25 vicchikālasaṇṭhāṇē 26 // JoisKa.140ab [gāhā]
gajavilasita 27 sīhaṇisāi 28 tāragaṇāṇaṁ tu saṇṭhāṇē // JoisKa.140cd [gāhā]

tiga 1 tiga 2 pañcaga 3 saya 4 duga 5 duga 6 battīsaga 7 tigaṁ 8 taha tigaṁ 9 ca // JoisKa.141ab [gāhā]
cha 10 ppañcaga 11 tiga 12 ekkaga 13 pañcaga 14 tiga 15 chakkagaṁ 16 cēva // JoisKa.141cd [gāhā]

sattaga 17 duga 18 duga 19 pañcaga 20 ekkē 21 kaga 22 pañca 23 cau 24 tigaṁ 25 cēva // JoisKa.142ab [gāhā]
ekkārasaga 26 catukkaṁ 27 catukakaṁ 28 cēva tāraggaṁ // JoisKa.142cd [gāhā]

ēvaṁ ṇakkhattāṇaṁ saṇṭhāṇā tāragāṇa ya pamāṇaṁ // JoisKa.143ab [gāhā]
ṇāmāṇēva ya tāṇaṁ iya paratō tāṇi(jāṇi ?) vocchāmi // JoisKa.143cd [gāhā]

abhitī 1 saṁvaṇa 2 dhaṇiṭṭhā 3 sayabhisayā 4 dō ya hōti bhaddavatā 5-6 // JoisKa.144ab [gāhā]
rēvati 7 assiṇi 8 bharaṇī 9 ya kattiyā 10 rōhiṇī 11 cēva // JoisKa.144cd [gāhā]

[p. 30]magasira 12 adā 13 ya puṇavvasū 14 ya pussō 15 tadhā ’silēsā 16 ya // JoisKa.145ab [gāhā]
maha 17 phagguṇī tu puvvuttarā 18-19 ya hatthō 20 ya cittā 21 ya // JoisKa.145cd [gāhā]

sāti 22 visāhā 23 aṇurāhamēva 24 jeṭṭā 25 tahēva mūlō 26 ya // JoisKa.146ab [gāhā]
puvvuttarā asāḍhā 27-28 ya jāṇa ṇakkhattaṇāmāṇi // JoisKa.146cd [gāhā]

tēsiṁ ṇakkhattāṇaṁ uddiṭṭhāṇaṁ jahāṇuputvīya // JoisKa.147ab [gāhā]
ṇāmāṇi dēvatāṇaṁ vocchaṁ ettō samāsēṇaṁ // JoisKa.147cd [gāhā]

bamhā 1 vēṇhū 2 ya vasū 3 varuṇō 4 ya ajō 5 ya pañca ētē tu // JoisKa.148ab [gāhā]
ahivuddhi 6 pūsa 7 gandhavvamēvaṭa paratō jamō 9 hōti // JoisKa.148cd [gāhā]

aggī 10 ya payāvati 11 sōma 12 rudda 13 aditī 14 bahassatī 15 cēva // JoisKa.149ab [gāhā]
ṇāgē 16 pitu 17 bhaga 18 ajjama 19 savitā 20 tadvā 21 ya vāyū 22 ya // JoisKa.149cd [gāhā]

indaggī23 mittō24 vi ya indō25 niratī26 ya āya 27 vissā28 ya // JoisKa.150ab [gāhā]
ṇāmāṇi dēvatāṇaṁ ettō sīmaṁ pi mē suṇasu // JoisKa.150cd [gāhā]

[p. 31]ētāō pāgaḍatthāō. [138-150]

ēgaṁ ca sayasahassaṁ aṭṭhāṇautiṁ satā ya paḍipuṇṇā // JoisKa.151ab [gāhā]
ēsō maṇḍalachēdō sīmāṇaṁ hōti ṇātavvō // JoisKa.151cd [gāhā]

ētassa ṇipphattimaṇḍalaṁ jāvantāvasatēhiṁ chattīsāē saṭṭēhiṁ 3660 khettachēdēṇa chiṇṇaṁ, ēsa khettasīmāsamāsō bhavati chattīsasayā saṭṭhā 3660. ēsēva khettasīmō tīsāē 30 guṇitō kālasīmō bhavati, ēgaṁ satasahassaṁ aṭṭhāṇautiṁ sayāṇi 109800 ti. ettha abhijissa khettasīmō ēkavīsaṁ 21 jāvantāvā, addhakhettāṇaṁ tettīsaṁ jāvantāvā dubhāgō ya 33 1/2, ētē tiguṇitā divaḍḍhakhettāṇaṁ māgasataṁ dubhāgō ya 1003, samakhettāṇaṁ sattaḍhi 67 jāvantāvā. etthaṁ addhakhettā chaguṇā 6, divaḍḍhakhettā bichagguṇā 12, samakhettā paṇṇarasaguṇā 15, ēvaṁ aṭṭhāvīsaṁ rikkhāṇaṁ. ētērsi savvasamāsō aṭṭhārasa satā tīsaibhāgāṇaṁ 1830 ēksasissa khētē sīmacchēdāṇaṁ. ētaṁ biguṇaṁ dōṇhaṁ sasīṇaṁ chappaṇṇāē va rikkhāṇaṁ jugakhettasīmā [3660], tīsaguṇā kālasīmā [109800] hōti ti. [151]

ettha gāhāō —

cha cēva satā tīsā bhāgā abhijissa sīmavikkhambhō // JoisKa.152ab [gāhā]
divō savvaḍaharagō savvēhiṁ aṇataṇāṇīhi // JoisKa.152cd [gāhā]

sayabhisa bharaṇī addā’silēsa sātī tahēva jeṭṭhāṇaṁ // JoisKa.153ab [gāhā]
pañcuttaraṁ sahassaṁ bhāgāṇaṁ sīmavikkhambhō // JoisKa.153cd [gāhā]

ētaṁ cēva tiguṇitaṁ – 100 1/2 tr̥(?tri)saṅguṇaṁ--puṇavvasū-rōhiṇī-visāhāṇaṁ // JoisKa.154ab [gāhā]
tiṇhaṁ ca uttarāṇaṁ, avasēsāṇaṁ bhavē biguṇaṁ // JoisKa.154cd [gāhā]

[p. 32]vikkhambhasīmabhaṇiyā ṇakkhattāṇaṁ tu aparisēsāṇaṁ // JoisKa.155ab [gāhā]
ettō paraṁ ca vocchaṁ vikkhambhē canda-sūrāṇaṁ // JoisKa.155cd [gāhā]

ēgaṭṭhīē chettūṇa jōyaṇaṁ tassa honti jē bhāgā // JoisKa.156ab [gāhā]
tē candō chappaṇṇaṁ, aḍayālīsaṁ bhavē sūrō // JoisKa.156cd [gāhā]

candassa aṅgamaṇḍalavikkhambhō chappaṇṇaṁ ēgaṭṭhibhāgā 56/61, aḍayālīsaṁ sūrassa 48/61. candassa jōyaṇēsu bhāgaṁ ṇa dēti kōsē kāhāmō — caukōsaṁ 4 jōyaṇaṁ ti chappaṇṇā 56 cauṁhiṁ 4 guṇētūṇaṁ ēgaṭṭhīya 61 bhāgā laddhā tiṇṇi kōsā ekkattālīsaṁ ca ēgaṭṭhibhāgā krō 3 41/61. vikkhambhaddhaṁ ussēhō-divaḍūṁ gāutaṁ igitālīsaṁ ca kōsassa bāvīsasatabhāgā krō 1 41/122, dasa karaṇī guṇō vā (? vikkhambhavagga-dasaguṇakaraṇī) sō paridhi ti kātūṇaṁ ētassa paridhī bē jōyaṇāṇi tiṇṇi kōsā kōsassa ya sattattīsaṁ ēgaṭṭhibhāgā yō-2 krō 3 37/61 visēsādhiyā. ēvaṁ candassa vikkhambhussēdha-parirayā. sūramaṇḍalavikkhambhō tiṇṇi kōsā kōsassa ya ṇatra ēgaṭṭhibhāgā krō 3 9/61, ussēdhō divaḍakōsō ṇava ya bāvīsasatabhāgā krō 1 9/122, ēgaṭṭhīē bhāgē hitē, parikhēvō bē jōyaṇāī kōsō ya aḍapaṇṇaṁ ca ēgaṭṭhibhāgā visēsāhiyā yō- 2 krō 1 58/61. ēvaṁ sūrassa vikkhambhussēha-parirayā. [156]

ṇakkhatta-canda-sūrāṇa pamāṇaṁ vaṇṇitaṁ samāsēṇaṁ // JoisKa.157ab [gāhā]
ṇakkhatta-canda-sūrāṇa gatiṁ vocchaṁ samāsēṇaṁ // JoisKa.157cd [gāhā]

[ṇakhattaparimāṇaṁ 7 canda-sūraparimāṇaṁ 8 ti sattama aṭṭhamaṁ ca pāhuḍaṁ samattaṁ 7-8]


---------------------------------------------------------------------
[p. 33][9. navamaṁ nakkhatta-canda-sūragatipāhuḍaṁ]

candēhiṁ sigyatarā sūrā, sūrēhiṁ hōnti ṇakkhattā // JoisKa.158ab [gāhā]
aṇiyatagatipatthāṇā havanti sēsā gahā savvē // JoisKa.158cd [gāhā]

jāva sūrō aṭṭhārasa jāvantāvasayāṇi tīsāṇi 1830 vañcati tāva candō sattarasa satāṇi aṭṭhaṭṭhāṇi 1768 tti, ētēṇa kāraṇēṇaṁ candātō sūrō sigyataraō. jāva sūrō vacati aṭṭhārasa jāvantāvasayāṇi tīsāṇi 1830 tāva ṇakkhattaṁ vacati aṭṭhārasa jāvantāvasatāṇi paṇatīsāṇi 1835, ētēṇa kāraṇēṇaṁ candātō sūrātō ya ṇakkhataṁ sigvataragaṁ. sēsā gahā vakagatīya aṇiyatagatipatthāṇēti. [158]

ettha puṇa aṇṇā kārakagāhā —

aṭṭhārasa bhāgasatē paṇatīsē gacchatē muhuttēṇaṁ // JoisKa.159ab [gāhā]
ṇakkhattaṁ, candō puṇa sattarasa satē tu aṭṭhaḍhē // JoisKa.159cd [gāhā]

aṭṭhārasa bhāgasatē tīsē vacati ravī muhuttēṇaṁ // JoisKa.16ab [gāhā]
ṇakkhattasīmachēdō sō ccēva ihaṁ pi ṇātavvō // JoisKa.16cd [gāhā]

jōyaṇagaṇaṇārahiyā ēsa gatī vaṇṇiyā ahāthūrā // JoisKa.161ab [gāhā]
ṇakkhatta-candajōgē ettō vocchaṁ samāsēṇaṁ // JoisKa.161cd [gāhā]

[ṇakkhattagati tti ṇavamaṁ pāhuḍaṁ samattaṁ 9]


---------------------------------------------------------------------
[10. dasamaṁ nakkhattajōgapāhuḍaṁ]

abhiyissa candajōgō sattaṭṭhikhaṇḍitō ahōrattō // JoisKa.162ab [gāhā]
bhāgā tu ēkavīsaṁ tē hojja ’dhigā ṇava muhuttā // JoisKa.162cd [gāhā]

[p. 34]ahōrattassa sattadvikhaṇḍitassa ekkavīsā 21/67, jāvantāvabhāgā khētasīmō. tē tīsāē 30 guṇā cha ssatā tīsā 630, ēsa kālasīmō. ētassa sattaṭṭhibhāgē 67 laddhā ṇava muhuttā sattāvīsaṁ ca sattadvibhāgā mu 9 27/67, ēsa abhiyissa candassa jōgō ti. [162]

sayabhisa bharaṇī addā ’silēsa sātī tahēva jeṭṭhāō // JoisKa.163ab [gāhā]
ētē cha ṇṇakkhattā addhakkhettā muṇētavvā // JoisKa.163cd [gāhā]

ahōrattō sattaṭṭhikhaṇḍitō tettīsaṁ jāvantāvā dubhāgō ya 33 1/2, ētē khettajāvantāvā addhakhettāṇaṁ, ētē [savaṇṇitā 67] tīsāya guṇā [2010] cottīsasatacchiṇṇā 134 paṇṇarasa 15 muhuttā hōti. ētēsiṁ ēsa candajōgō. [163]

tiṇṇēva uttarāiṁ puṇavvasū rōhiṇī visāhā ya // JoisKa.164ab [gāhā]
ētē cha ēṇakkhattā divaḍḍhakhettā muṇētavvā // JoisKa.164cd [gāhā]

addhakhettāṇaṁ sīmō tiguṇitō divaḍūkhettasīmō bhavati jāvantāvasataṁ dubhāgō ya 1003, ētē savaṇṇitā [201] tīsāya 30 guṇā [6030] cottīsasayacchiṇṇā 134 laddhā paṇatālīsaṁ 45 muhuttā. ētē tē paṇatālīsaṁ 45 muhuttā candajōgō. [164]

avasēsā ṇakkhattā paṇṇarasa vi hōnti tīsaimuhuttā // JoisKa.165ab [gāhā]
candammi ēsa jōgō ṇakkhattāṇaṁ samakkhātō // JoisKa.165cd [gāhā]

jē avasēsā paṇṇarasa 15 ṇakkhattā tēsiṁ sattaḍhi 67 jāvantāvasīmāvikkhambhō, tē tīsaguṇā [2010] sattaṭṭhīya 67 [chiṇṇā] laddhā tīsatimuhuttā 30 candajōgē bhavanti. [165]

[p. 35]ētēsiṁ rikkhāṇaṁ ādāṇa-visaggajōyaṇākaraṇaṁ // JoisKa.166ab [gāhā]
candammi ya sūrammi ya vocchāmi ahāṇupuvīya // JoisKa.166cd [gāhā]

canda-pūrāṇaṁ ādāṇa-visaggajōyaṇā[karaṇaṁ] itō vocchāmi. [166]

pavvaṁ paṇṇarasaguṇaṁ tidhisahitaṁ ōmarattaparihīṇaṁ // JoisKa.167ab [gāhā]
bāsītīya vibhattē laddhē aṁsē viyāṇāhi // JoisKa.167cd [gāhā]

jaṁ havaï bhāgaladdhaṁ taṁ kātavvaṁ catugguṇaṁ ṇiyamā // JoisKa.168ab [gāhā]
abhiyissa ekkavīsaṁ bhāgē sōdhēhi laddhammi // JoisKa.168cd [gāhā]

sēsāṇaṁ rāsīṇaṁ sattāvīsaṁ tu maṇḍalaṁ sojjhaṁ // JoisKa.169ab [gāhā]
abhiyissa sōdhaṇāsambhavē tu iṇamō vidhī hōti // JoisKa.169cd [gāhā]

sēsātō rāsītō rūvaṁ ghettūṇa sattasaṭikataṁ // JoisKa.170ab [gāhā]
pakkhiva laddhēsu puṇō abhijii sōdhētu puvakamā // JoisKa.170cd [gāhā]

pañca dasa tērasa’ṭṭhārasēva bāvīsa sattavīsā ya // JoisKa.171ab [gāhā]
sōjhā divaḍḍhakhettanta bhadavādī asāḍhatā // JoisKa.171cd [gāhā]

pōḍavatādīṇi(?ta rōhiṇi) puṇavasū ya tadha phagguṇī visāhā ya. ētē divaḍakhettā havanti bitiyā asāḍhā ya. [171]

[p. 36]ētāṇi sōdhayittā jaṁ sēsaṁ taṁ havejja ṇakkhattaṁ // JoisKa.172ab [gāhā]
sēsā tīsaguṇātō sattadvihita muhuttā tu // JoisKa.172cd [gāhā]

ētāsiṁ gāhāṇaṁ karaṇavihī — vējayīya paḍhamasaṁvaccharē dasasu 10 pavvēsu gatēsu pañcamīya kiñcandō?tti ettha ṇaṁ karaṇaṁ — “pavvaṁ paṇṇarasaguṇaṁ tidhisahitaṁ ōmarattaparihīṇaṁ ।” ti dasa 10 pavvāṇi paṇṇarasa 15 guṇāṇi [150], ettha pañcami tti cautthīdiṇā ōmarattāṇi bē 2 suddhāṇi, jātaṁ bāvaṇṇaṁ sayaṁ 152. ētassa rāsiṇō bāsītī[ya] bhāgō ti tīsē ṇipphatti ti – tiṇṇi sayā vīsā ekkāsīti, ettha aṇāgatarūvaṁ pakkhittaṁ abhiyissa tti panjayaṇipphaṇṇaṁ ēvaṁ ṇakkhattaṁ jātaṁ cauhiṁ bhāgēhiṁ ūṇagaṁ ti, tēṇa bāsītīya ṇipphattī. bāvaṇṇasatassa 152 bāsītīya 82 bhāgō, laddhaṁ ēkō maṇḍalaṁ, maṇḍalaṁ catuhiṁ jāvantāvēhiṁ ūṇaṁ ti cattāri pakkhitta ti tēṇa laddhaṁ caugguṇaṁ jātā cattāri 4, sēsarāsī sattarī 70, caukkō 4 laddhō rāsi tti ṇātavvō, sattarī sēsarāsīti laddhātō abhijīekkāvīsaṁ 21 ṇa dēti tti tatō sattarītō 70 rūvaṁ 1 ghettūrṇa sattaṭṭhī kātūrṇa uvariṁ causu sattaṭṭhī saṅkhittā jāyā ekkasattarī 71, heṭṭhā ēgōṇasattarī 69, uvarītō abhijīēkāvīsā 21 suddhā heṭṭhātō ṇakkhattamaṇḍalaṁ sattāvīsā 27 suddhā uvariṁ paṇṇāsā 50 heṭṭhā bātālā 42, puṇō uvarītō abhijīekkāvīsā 21 suddhā heṭṭhātō ṇakkhattamaṇḍalaṁ sattāvīsā suddhā uvariṁ ēgūṇatīsa 29 ti heṭṭhā paṇṇarasa 15, puṇō abhijissa ekkāvīsā suddhā heṭṭhā “pañca dasa tērasa-” [gā 171] tti puṇavvasū suddhō sēsā [uvari aṭṭa hēṭā] dōṇṇi, ettō pussō ya assilēsā ya suddhā, assilēsā ya addhakhetta tti paṇṇarasamuhuttā ṭhāvitā uvari ṭhāṇē, jē aṭṭha 8 [heṭṭā] tē tīsāē 30 guṇā [240] sattaṭṭhīya 67 bhāgē tē laddhā [p. 37]tiṇṇi muhuttā ēgūṇacattālīsaṁ ca sattaṭṭhībhāgā mu 3 39/67, ettha tīsamuhuttēsu jē ṭṭhāvitā paṇṇarasa 15 muhuttā tē pakkhittā, ēvaṁ maghātō aṭṭhārasa muhuttē bhottūṇa ēgūṇacālīsaṁ ca sattaṭṭhīmāgē mu 18 39/67 bhottūṇa sūrō uditō tti. ēvaṁ candakaraṇaṁ. [172]

abhiji ccha ca muhuttē cattāri ya kēvalē ahōrattē // JoisKa.173ab [gāhā]
sūrēṇa samaṁ vaccati ettō sēsē vi vocchāmi // JoisKa.173cd [gāhā]

abhijissa ēkavīsaṁ khettajāvantāvā, ētēsiṁ sūrapajjaēhiṁ pañcahiṁ bhāgō, bhāgaladdhā cattāri ahōrattā pañcabhāgō ya a0 43, sō tīsaguṇō laddhā cha 6 muhuttā, ēsa abhijissa sūrabhōgō. [173]

satabhisayā bharaṇīō addā assēsa sāti jeṭṭhā ya // JoisKa.174ab [gāhā]
vaccanti muhuttē ekkavīsaiṁ cha ca ’hōratē // JoisKa.174cd [gāhā]

ētēsi pi tettīsaṁ khētajāvantāvā dubhāgō ya 33 1/2, savaṇṇētūṇa pañcahiṁ 5 pajjaēhiṁ duguṇēhiṁ dasahiṁ 10 [bhāgē] laddhā cha ahōrattā ēkavīsaṁ ca muhuttā a 6 mu 21. [174]

tiṇṇēva uttarāī puṇavvasū rōhiṇī visāhā ya // JoisKa.175ab [gāhā]
vaccanti muhuttē tiṇṇi cēva vīsaṁ ca’hōrattē // JoisKa.175cd [gāhā]

[p. 38]ētēsi pi khettajāvantāvā sataṁ dubhāgō ya 100 1/2 ētē savaṇṇētūṇaṁ sūrassa panjaēhiṁ viguṇēhiṁ laddhā vīsa divasā tiṇi ya muhuttē di 20 mu 3 ti. [175]

avasēsā ṇakkhattā paṇṇarasa vi sūrasahagatā janti // JoisKa.176ab [gāhā]
bārasa cēva muhuttē tērasa ya samē ahōrattē // JoisKa.176cd [gāhā]

ētēsi pi sattaṭṭhīē khettajāvantāvāṇaṁ pañcasūrapajaēhiṁ laddhā tērasa divasā bārasa ya muhuttē di 13 mu 12. ēsa sūrassa jōgō jāvantāvaṇipphaṇṇō. [176]

pavvaṁ paṇṇarasaguṇaṁ tihisaṅkhettaṁ bisaṭṭhibhāgūṇaṁ // JoisKa.177ab [gāhā]
tihiṁ chāvaṭṭhēhiṁ bhayē aṁsagasēsammi sōdhaṇagaṁ // JoisKa.177cd [gāhā]

catuvīsaṁ ca muhuttā aṭṭhēva ya kēvalā ahōrattā // JoisKa.178ab [gāhā]
ētē pussē sojjhā, ettō sēsāṇa vocchāmi // JoisKa.178cd [gāhā]

rātindiyā bisaṭṭhī ya muhuttā bārasuttarōphaggū // JoisKa.179ab [gāhā]
sōlaṁ sataṁ visāhā, vīsandēvā ya tēsītaṁ // JoisKa.179cd [gāhā]

bē caupaṇṇā cha cēva muhuttā uttarā u poṭṭavatā // JoisKa.180ab [gāhā]
tiṇṇēva ēkavīsā cha ca muhuttā u rōhiṇījōgō // JoisKa.180cd [gāhā]

tiṇṇēgaṭṭhā bārasa ya muhuttā sōdhaṇaṁ puṇavvasuṇō // JoisKa.181ab [gāhā]
jaṁ sōhaṇaṁ ṇa gacchati taṁ ṇakkhattaṁ tu sūragataṁ // JoisKa.181cd [gāhā]

puvvaṇipphaṇṇō rāsī di[habō bāvaṇaṁ divasasataṁ 152, ettha kiṁ sūragataṁ ? ti tihiṁ chāvaḍēhiṁ 366 saṁvaccharadiṇēhiṁ bhāgaṁ ṇa dēti diṇarāsi tti kātūṇa ettō [p. 39] jahāsambhavaṁ sōdhaṇaṁ kātavvaṁ. ettha aṭṭahiṁ ahōrattēhiṁ catuvvīsāē muhuttēhiṁ pūsō sujjhati tti. bāvadviahōrattēhiṁ bārasēhi ya muhuttēhiṁ uttarāphagguṇīō sujjhati. sōlasuttarēṇaṁ divasasatēṇaṁ visāhāō sujjhati ti. tēsītēṇa divasasatēṇa uttarāsāḍhā sujjhati. bēhiṁ divasasatēhiṁ caupapaṇēhiṁ chahiṁ muhuttēhiṁ uttarāpōḍhavatā sujjhati tti. tihiṁ divasasatēhiṁ ēkavīsēhiṁ chahi ya muhuttēhiṁ rōhiṇīō sujjhati ti. tihiṁ divasasatēhiṁ ēkaṭēhiṁ bārasahi ya muhuttēhiṁ puṇavvasū sujjhati ti. ettha jāṇi antarāṇi appaṇō pabhāgēhiṁ sujhanti. jahā–addhakhettāṇi chahiṁ divasēhiṁ ēkavīsāē muhuttēhiṁ , samakhettāṇi tērasēhiṁ divēsēhiṁ bārasahi ya muhuttēhiṁ, divaḍakhettāṇi vīsāyē divasēhiṁ tihi ya muhuttēhiṁ ti. iha puṇa bāvaṇṇātō divasasatātō 152 sōlasatēṇa 116 visāhā suddhā, sēsā ettō chattīsā 36. aṇurāhā tērasahiṁ divasēhiṁ bārasēhi ya muhuttēhiṁ suddhā, sēsā bāvīsa divasā aṭṭhārasa ya muhuttā. puṇō chahiṁ divasēhiṁ jeṭṭhā suddhā ēkavīsaṁ ca muhuttā divasaṁ ghettūṇa, sēsā paṇṇarasa divasā sattāvīsaṁ ca muhuttā. ettō mūlō tērasahiṁ divasēhiṁ bārasēhi] ya muhuttēhiṁ suddhō, sēsā bē divasā paṇṇarasa ya muhuttā, ēsa kālō puvvāsāḍhāpaviṭṭhassa ādiccassa ti. sūrakaraṇaṁ. [177-181]

ṇakkhatta-candajōgē ṇiyamā sattaṭṭhiē paḍuppaṇṇē // JoisKa.182ab [gāhā]
paṇṇēṇa satēṇa bhatē laddhaṁ sūrassa sō jōgō // JoisKa.182cd [gāhā]

jattha candō paṇṇarasa muhuttē acchati tahiṁ sūrō kēvatiyaṁ kālaṁ acchati ? tti ettha karaṇaṁ — ētē paṇṇarasa sattaṭṭhīē guṇitā jātaṁ pañcuttaraṁ sahassaṁ 1005, ētassa paṇṇēṇa satēṇa 150 bhāgō, laddhā cha divasā, sēsaṁ pañcuttaraṁ sataṁ 105, ētē muhuttē kāhāmō tti tīsāē chēdassa ya samaṇuṇṇāē gamō, [?? tibhāgēṇōvaṭṭaṇā, ekkēṇa guṇitā 11] pañcahiṁ 5 pañcuttarasatassa 105 bhāgō, laddhā ēkavīsaṁ 21 muhuttā. ēsa sūrassa addhakhettajōgō. ēvaṁ addha-sama-divaḍakhettēsu abhiji miva kātavvaṁ. [182]

[p. 40]ṇakkhatta-sūrajōgō muhuttarāsīkatō tu pañcaguṇō // JoisKa.183ab [gāhā]
sattaṭṭhīya vibhattō laddhō candassa sō jōgō // JoisKa.183cd [gāhā]

jattha sūrō cha divasē ekkavīsaṁ ca muhuttē acchati tahiṁ candō kēvatiyaṁ kālaṁ acchati ? ti ettha karaṇaṁ-cha divasā tīsāya guṇitā [180] ettha ēkavīsaṁ muhuttā pakkhittā jātā thē satā ēkuttarā 201, ēsa rāsī pañcahiṁ guṇitō sahassaṁ pañcuttaraṁ 1005, ētassa sattaṭṭhīya bhāgō, laddhā paṇṇarasa 15 muhuttā. ēsa addhakhettē candajōgō. ēvaṁ sēsēsu vi. [183]

nakkhattāṇaṁ jōgā candā''diccēsu karaṇasañjuttā // JoisKa.184ab [gāhā]
bhaṇiyā, suṇāhi ettō pavibhāgaṁ maṇḍalāṇaṁ tu // JoisKa.184cd [gāhā]

[ṇakkhattajōgē ti dasamaṁ pāhuḍhaṁ sammattaṁ 10]


---------------------------------------------------------------------
[11 ēkārasamaṁ maṇḍalavibhāgapāhuḍaṁ]

iṇamō ya samuddiṭṭhō jambuddīvō radhaṅgasaṇṭhāṇō // JoisKa.185ab [gāhā]
vikkhambhō satasahassaṁ tu jōyaṇāṇaṁ bhavē ēkaṁ // JoisKa.185cd [gāhā]

bharadhaṁ, 1 tatha hēmavataṁ 2 harivāsaṁ 3 taha vidēhavāsaṁ 4 ca // JoisKa.186ab [gāhā]
rammagaṁ 5 mēraṇṇavataṁ 6 ēravataṁ 7 sattamaṁ vāsaṁ // JoisKa.186cd [gāhā]

culla-mahāhimavantō 1-2 ṇisadhō 3 taha ṇēlavanta 4 ruppī 5 ya // JoisKa.187ab [gāhā]
siharī 6 ya ṇāma sēlō cha vvāsadharā havantētē // JoisKa.187cd [gāhā]

[p. 41]vāsā vāsadharāṇi ya havanti puvvā’varāyatā savvē // JoisKa.188ab [gāhā]
bharadhaṁ dakkhiṇapāsē, uttaratō hōti ēravataṁ // JoisKa.188cd [gāhā]

bharahēravatappabhiti duguṇō duguṇō tu hōti vikkhambhō // JoisKa.189ab [gāhā]
vāsā-vāsadharēsu ya jāva tu vāsaṁ vidēhaṁ ti // JoisKa.189cd [gāhā]

ettha tiriyalōgamajhē jambuddīvō tēlāpūvasaṇṭhāṇasaṇṭhitō, ēkajōyaṇasatasahassaṁ āyāma-vikkhambhēṇaṁ, tiṇṇi ya jōyaṇasatasahassāiṁ jāva addhaṅgulaṁ ca [yō- 316227 krō 3 dha0 128 aṁ0 13॥] visēsāhiyaṁ parikkhēvēṇaṁ. ettha satta vāsāṇi dakkhiṇādīyāṇi-bharadhaṁ 1 hēmavataṁ 2 harivāsaṁ 3 mahāvidēhaṁ 4 rammagaṁ 5 ēraṇṇavataṁ 6 ēravataṁ 7. ētāṇi satta vāsāṇi chahiṁ ṇagēhiṁ udadhiṇā ya vibhattāṇi—cullahimavantō 1 mahāhimavantō 2 ṇisabhō 3 ṇēlavantō 4 ruppī 5 ya sihari 6 ti cha vvāsadharā. ētē vāsāṇi vāsadharā ya punvāvarāyatā. etthaṁ bharadhaṁ dakṣiṇapāsē, ēravataṁ uttarē pāsē. bharahēravatappamiti jāva mahāvidēhaṁ ti duguṇā duguṇā. etthaṁ bharaghaṁ ēkaṁ 1 jāvantāvā ēravataṁ ca, culahimavantō duvē 2 jāvantāvā siharī ya, hēmavataṁ cattāri 4 ya jāvantāvā ēraṇṇavataṁ ca, mahāhimavantō aṭṭa 8 jāvantāvā ruppī ya, harivassaṁ sōlasa 16 jāvantāvā rammagaṁ ca, ṇisadhō battīsa 32 jāvantāvā ṇēlavantō ya, mahāvidēhaṁ vāsaṁ catusaḍhēi 64 jāvantāvā. ēvaṁ jambuddīvō uttara-dakkhiṇēṇaṁ bahumajjhadēsabhāgē ekkapadēsiyāya sēḍhīya ṇatutaṁ jāvantāvasataṁ 190. etthaṁ ēkassa jāvantāvassa ṇipphattī — jai ṇautēṇa jāvantāvasatēṇa ēkaṁ jōyaṇasayasahassaṁ labbhati ēkēṇa jāvantāvēṇa kiṁ labbhati ? sayasahassassa 100000 ṇavutēṇa satēṇa 190 bhāgō, avagatasamasuṇṇaṁ dasa sahassāī 10000 ēkūṇavīsatibhāgō jāvantāvaṁ. ēvaṁ jāvantāvadhuvarāsī icchitassa vāsassa vā vāsadharassa vā jāvantāvēhiṁ guṇētavvō. [185-189]

tattō ēgūṇavīsāē bhāgēhiṁ laddhāṇi jahā —

[p. 42]pañcēva jōyaṇasatā chanvīsā hōti bharahavikkhambhō // JoisKa.190ab [gāhā]
cha cēva ya hōti kalā ēguṇavīsēṇa chēdēṇa // JoisKa.190cd [gāhā]

ōgāhūṇaṁ vikkhambha mō tu ōgāhasaṅguṇaṁ kujjā // JoisKa.191ab [gāhā]
catuhi guṇitassa mūlaṁ sā jīvā va ’ttha ṇātavvā // JoisKa.191cd [gāhā]

bharahassa kā jīva? ti ettha karaṇaṁ-ōgāhūṇaṁ vikkhambha mō tti, jambuddīvassa vikkhambhō ēkaṁ satasahassaṁ 100000 chādhitaṁ(? sādhitaṁ) ettō bharadhassa vikkhambhō dasa sahassāṇi ēgūṇavīsatibhāgāṇaṁ 10000/19 sōdhētavvāṇi ti sayasahassaṁ ēgūṇavīsāē guṇētūṇaṁ [1900000] dasa sahassāṇi sōhētavvāṇi, avasēsarāsī [1890000] ōgāhēṇēva guṇētavvō, pacchā cauhiṁ guṇētavvō, guṇitassa mūlaṁ ghettavvaṁ, mūlē gahitē ēgūṇavīsāē bhāgē laddhā cōdasa jōyaṇasahassāiṁ cattāri ya sayā ēkuttarā hōti pañca ya ēgūṇavīsatibhāgā yō- 14401 5/19 sādhiyā, ēsā jīvā. ēsa jīvā uttaraḍumaradhassa. ēvaṁ savāō ētēṇa uvāēṇa āṇētavvāō tti. [191]

usuvaggaṁ chagguṇitaṁ jīvāvaggammi pakkhivittāṇaṁ // JoisKa.192ab [gāhā]
jaṁ tassa vaggamūlaṁ taṁ dhaṇukaṭṭhaṁ viyāṇāhi // JoisKa.192cd [gāhā]

ōgāhūṇaṁ vikkhambha mō tu ōgāhasaṅguṇaṁ kujā // JoisKa.1ab [gāhā]
aṭṭhaṇhaṁ suṇṇāṇaṁ uvariṁ diṭṭhā sayā satta chappaṇṇā // JoisKa.1cd [gāhā]

75600000000, ēsa jīvāvaggō. usū dasa sahassāṇi 10000, ētassa vaggō aṭṭhaṇhaṁ suṇṇāṇaṁ uri rūvaṁ 100000000, ēsa chagguṇō 600000000 jīvāvaggē pakkhittaṁ aṭṭhaṇhaṁ suṇṇāṇaṁ uvāraṁ [satta] sayā bāvaṭṭhā 76200000000, ētassa rāsiṇō vaggamūlassa ēgūṇavīsāē bhāgō, [p. 43]	laddhāṇi cōdasa jōyaṇasahassāiṁ pañca ya sayā aṭṭhāvīsā ekkārasa ya ēgūṇavīsabhāgā 14528 11/19 sādhiyā. ēsā bharadhassa vāsassa dhaṇukaṭṭhā. [192]

dhaṇuvaggātō ṇiyamā jīvāvaggaṁ viisōdhattāṇaṁ // JoisKa.193ab [gāhā]
sēsassa du chabbhāgō, tassa tu mūlaṁ usū havati // JoisKa.193cd [gāhā]

dhaṇuvaggō puvvakaraṇēṇaṁ aṭṭhaṇhaṁ suṇṇāṇaṁ uvāraṁ satta sayā bāvaṭṭhā 76200000000, ettō puvvaṇipphaṇṇō jīvāvaggō aṭṭhaṇhaṁ suṇṇāṇaṁ uvari satta satā chappaṇṇā 75600000000 suddhā, suddhasēsachabbhāgō aṭṭhaṇhaṁ suṇṇāṇaṁ uvīraṁ rūvaṁ 100000000, ētassa vaggamūlaṁ dasa sahassā ēgūṇavīsatibhāgāṇaṁ 19900, ēsa usū. taṁ vi dhaṇukaḍhē. [193]

chagguṇamusussa vaggaṁ ghaṇuvaggātō visōhaittāṇaṁ // JoisKa.194ab [gāhā]
sēsassa vaggamūlaṁ taṁ khalu jīvaṁ viyāṇāhi // JoisKa.194cd [gāhā]

dhaṇuvaggō puvakaraṇēṇaṁ aṭṭhaṇḍaṁ suṇṇāṇaṁ uriṁ satta sayā bāvaṭṭhā 76200000000, ettō usuvaggō chagguṇō aṭṭaṇṇaṁ suṇṇāṇaṁ uvari cha 600000000, ēsa dhaṇuvaggātō suddhō, sēsā tu satta sayā chappaṇṇā aṭṭhaṇhaṁ ca suṇṇāṇaṁ uvari 75600000000, ētassa mūlāṇitē ēgūṇavīsātē bhāgaladdhaṁ jīvā puvvabhaṇitā bharahassa ti. [194]

mahatādhaṇukaṭṭhātō ḍaharāga sōdhaittu dhaṇukaṭṭhaṁ // JoisKa.195ab [gāhā]
jaṁ tassa havati sēsaṁ tassa ’ddhaṁ nidisē bāhaṁ // JoisKa.195cd [gāhā]

tiṇi ya jāvantāvē ōgāhitūṇaṁ culahimavantassa jīvā āṇētavya ti puvakaraṇē tīsē jīvāē dhaṇukaṭṭha puvvakaraṇēṇa āṇētavvaṁ ti ētaṁ mahalagaṁ dhaṇukaḍhuṁ, ettō [p. 44]ḍaharāgaṁ dhaṇukaṭṭha sōdhētavvaṁ, suddhasēsassa addhaṁ cullahimavatō bāhā havati tti. ēvaṁ savvēsi vāsāṇaṁ vāsadharāṇaṁ ca tusu jīvā dhaṇukaṭṭhē bāhāō aṇṇōṇṇāō jadhuddiṭṭhavidhāṇēṇa. iha tu ganthaguruvaggaṇabhaēṇa kiñcimattaṁ ṇidarisaṇaṁ bhaṇitaṁ. [195]

vikkhambha vagga dasaguṇa karaṇī vaṭṭassa parirayō hōti // JoisKa.196ab [gāhā]
vikkhambha pādaguṇitō ya parirayō hōi gaṇitapadaṁ // JoisKa.196cd [gāhā]

[p. 45]jambuddīvassa vikkhambhaṁ ēka jōyaṇasayasahassaṁ, ēsa vikkhambhō vaggitō dasahi ya guṇō, jāyā ekkārasa guṇāō(? suṇṇāō) ēvaṁ antē 100000000000, tassa mūlaṁ jambuddīvassa parirayō hōti. jahā—

jambuddīvaparirayō tiṇṇi tu sōlāṇi sayasahassāṇi // JoisKa.1ab [gāhā]
bē ya sayā paḍipuṇṇā sattāvīsā samadhiyā ya // JoisKa.1cd [gāhā]

tiṇṇi ya kōsē dīvō(?) aṭṭhāvīsaṁ ca dhaṇusayaṁ ēka // JoisKa.2ab [gāhā]
tērasa ya aṅgulāī addhaṅgulayaṁ ca savisēsaṁ // JoisKa.2cd [gāhā]

yō- 316227 krō 3 dha- 128 aṁ- 13 1/2. “vikkhambhapāda-guṇitō ya parirayō havati gaṇitapada” parirayassa vikkhambhapādaguṇitassa jaṁ āgataṁ [taṁ] jambuddīvassa pataragaṇitaṁ hōti. jahā – satta kōḍisayāṇi ṇautiṁ kōḍīō chappaṇṇaṁ sayasahassāṇi catuṇautī ya sahassā divaṅkajōyaṇasataṁ ti 7905694150. ettha gādhā —

sattēva ya kōḍisayā ṇautiṁ chappaṇṇa sayasahassāī // JoisKa.196ab [gāhā]
catuṇautiṁ ca sahassā sataṁ divaḍūṁ ca gaṇitapadaṁ ॥ 1 ॥ // JoisKa.196cd [gāhā]

jambuddīvassa bhavē bahumajjhē savvarataṇa-dhātucitō // JoisKa.197ab [gāhā]
mērū ṇāma ṇagavarō sukkīlō dēvarāīṇaṁ // JoisKa.197cd [gāhā]

ṇavaṇautijōyaṇasahassamussitō uggatō sahassamadhē // JoisKa.198ab [gāhā]
vitthiṇṇō dharaṇitalē ya jōyaṇāṇaṁ dasa sahassē // JoisKa.198cd [gāhā]

ēvaṁ jambuddīvassa bahumajjhadēsabhāgē mahāvidēhassa majjhē mērū ṇāma pavvatō, sakkajhayākitī, ṇavaṇautiṁ jōyaṇasahassāī 99000 uḍḍūṁ ussēghēṇaṁ, ēkaṁ jōyaṇasahassaṁ 1000 uvvēhēṇaṁ, dharaṇitalē dasa jōyaṇasahassāṇi vitthiṇṇō 10000, uvaritalē sahassaṁ 1000 vitthiṇṇō tti, tiṇṇi vi lōgē samphusamāṇō. tassa paḍhamaṁ kaṇḍaṁ puḍhavi-silā-vaira-sakkaramayaṁ jōyaṇasahassōgāḍhaṁ 1000. 1. [p. 46]majjhakaṇḍaṁ suvaṇṇa-rajata-aṅka-phālikamayaṁ rayaṇacitaṁ tēvaḍhi jōyaṇasahassāṇi 63000. 2. tatiyaṁ kaṇḍaṁ jātarūvamayaṁ jambūṇadaṁ chattīsaṁ jōyaṇasahassāī 36000 3. siharē cūligā vēruligamayī cattālīsaṁ 40 jōyaṇāī uḍūṁ uccattēṇaṁ, mūlē bārasa 12 jōyaṇāṇi visthiṇṇā, majjhē aṭṭha 8, uvari cattāra 4. tassa giriṇō cattāri vaṇāṇi, tiṇṇi mēhalāō. mūlē bhaddasālavaṇaṁ 1. mūlātō pañca satāṇi 500 uḍūṁ uppatittā mēhalā pañcajōyaṇasatavitthiṇṇā 500, etthaṁ gandaṇavaṇaṁ 2. gandaṇavaṇāō addhatēvahijōyaṇasahassāī 62500 uḍūṁ uppatittā ettha mēhalā pañcajōyaṇasatavitthiṣaṇā 500, ettha sōmaṇasaṁ vaṇaṁ 3. sōmaṇasavaṇātō chattīsaṁ jōyaṇasahassāī 36000 uḍḍhaṁ uppatittā ettha mēruuvaritalē jōyaṇasahassavitthiṇṇō 1000, etthaṁ paṇḍagavaṇaṁ 4. ettha u silāō paṇḍukambalāō pañcajōyaṇasayāyāmāō 500 tadaddhavitthaḍāō 250, tattha bē āsaṇāṇi pañcadhaṇusatussēdhāṇi 500, jattha titthakarā abhisicanti. [198]

jatthicchasi vikkhambhē mandarasiharāhi ōvatittāṇaṁ // JoisKa.199ab [gāhā]
ekkārasahitaladdhō sahassasahitō tu vikkhambhō // JoisKa.199cd [gāhā]

mērussa uvaritalātō chattīsaṁ jōyaṇasahassāī 36000 hēṭuṁ ōvatitūrṇa etthaṁ sōmaṇasē vaṇē kō bāhira giri] vikkhambhō ? kō abhitaragirivikkhambhō ? ti ettha karaṇaṁ-chattīsāē sahassāṇaṁ 36000 ekkārasaṁhiṁ 11 bhāgō, laddhē sahassaṁ diṇṇaṁ, jāyāṇi bātālīsaṁ jōyaṇasatāṇi bāvattarāṇi aṭṭha ca ēkārasabhāgā 4272 8/11, ēsa bāhiragirivikkhambhō. ēsēva sahassarahitō abhitaragirivikkhambhō, jahā — battīsaṁ satā bāvattarā aṭṭa cekkārasabhāgā 3272 8/11. jāvatiō abbhantaragirivikkhambhō sōmaṇasavaṇē sō cēva abbhantaragirivikkhambhō sōmaṇasavaṇātō jāva ekkārasa jōyaṇasahassāī 11000 u ti, ettha ṇatthi padēsaparihāṇī, tēṇa paraṁ padēsaparihāṇī. ettha abhitaragiriparirayō ya bāhiragiriparirayō ya āṇētabbō, “vikkhambha vagga dasaguṇa karaṇī vaṭṭassa parirayō hōti” [gā 196] tti, etthaṁ jattha jattha vikkhambhō icchitō tattha tattha ētēṇa karaṇēṇa āṇētavyō ti. [199]

etthaṁ padēsaparivaḍīya karaṇagāhā —

[p. 47]mūla-’ggavisēsammi u ussayabhayitammi jaṁ bhavē laddhaṁ // JoisKa.200ab [gāhā]
sā hara-gadī-ṇagāṇaṁ padēsavaḍḍhī u sā umatō // JoisKa.200cd [gāhā]

mērussa mūlavikkhambhō dasa sahassā 10000, uvari vikkhambhasahassaṁ 1000, ētēsiṁ visēsō ṇava sahassā 9000, ētēsiṁ bhāgō ṇavaṇautīya sahassēhiṁ 99000 sagēṇa ussēhēṇa, avagatasamasuṇṇaṁ aṁsacchēdēṇa ṇavahiṁ ōvaṭṭitō, jātō ekkārasabhāgō ēkō 1/11 ēsā ubhaō vaḍḍhī. ēvaṁ mērū avaṇitalātō ekkārasa padēsē gantūṇaṁ padēsaṁ parihāyati, ekkārasē vā jōyaṇāṇi gantūṇaṁ jōyaṇaṁ parihāyati. uvaritalātō adhō ’dhō ēva vaḍḍati ti. ēvaṁ savvattha padēsakhaya-baḍaī āṇētavva ti. [200]

mūla-'ggavisēsa'ddhakati usussa ya katijutassa jaṁ mūlaṁ // JoisKa.201ab [gāhā]
ēsa giripāsabāhā,sāgarasalilē vi ēmēva // JoisKa.201cd [gāhā]

mērussa mūlavikkhambhō dasa sahassāī 10000, uvarivikkhambhō sahassaṁ 1000, ētēsi visēsō ṇava sahassā 9000, tēsi addhaṁ paṇatālīsaṁ satā 4500, ētēsiṁ vaggō, usussa ya ṇavaṇautīya sahassāṇaṁ 99000 vaggō, ētēsiṁ bēṇhaṁ pi vaggāṇaṁ samāsarāsī mūlaṁ girissa ussayapāsabāhā havati. ēvaṁ lavaṇasāgarassa vi tti. [201]

candā sūrā tārāgaṇā ya ṇakkhatta-gahagaṇā cēva // JoisKa.202ab [gāhā]
taṁ tē padakkhiṇagatīparinti mēruṁ gatiratīyā // JoisKa.202cd [gāhā]

paṇṇarasa maṇḍalāī candassa mahēsiṇō padēsēnti // JoisKa.203ab [gāhā]
culasīya maṇḍalasataṁ aṇūṇagaṁ bēnti sūrassa // JoisKa.203cd [gāhā]

[p. 48]jōyaṇasayaṁ asīyaṁ antō ōgāhitūṇa dīvammi // JoisKa.204ab [gāhā]
tassuvariṁ tu saparidhiṁ abhantaramaṇḍalaṁ raviṇō // JoisKa.204cd [gāhā]

tīsāṇi tiṇṇi jōyaṇasatāṇi ōgāhitūṇa lavaṇammi // JoisKa.205ab [gāhā]
tassupariṁ saparidhiṁ bāhiragaṁ maṇḍalaṁ raviṇō // JoisKa.205cd [gāhā]

tiṇṇēvasatasahassā paṇṇarasa ya hōti jōyaṇasahassā // JoisKa.206ab [gāhā]
uguṇāṇauti parirayō abhitaramaṇḍalē raviṇō // JoisKa.206cd [gāhā]

“vikkhambha vagga dasaguṇa karaṇi” [gā 196] tti parirayō āṇētavvō tti. sēsā pāgaḍatthāō gāhāō. [202-206]

tiṇṇēva sayasahassā aṭṭhārasa hōti jōyaṇasahassā // JoisKa.207ab [gāhā]
tiṇi satā paṇṇārā bāhiraē maṇḍalē raviṇō // JoisKa.207cd [gāhā]

dasa cēva maṇḍalāī abhitara-bāhirā ravi-sasīṇaṁ // JoisKa.208ab [gāhā]
sāmaṇṇāṇi tu ṇiyamā  pattēyaṁ pañca candassa // JoisKa.208cd [gāhā]

abhitarātō pañca maṇḍalāṇi bāhiratō ya pañca sasi-sūrāṇaṁ sāmāṇāṇi // JoisKa.208ab [gāhā]
majjhillāṇaṁ pañca pattēyaṁ candassa asāmaṇṇāṇi // JoisKa.208cd [gāhā]

candantarēsu aṭṭhasu abhitara-bāhirēsu sūrassa // JoisKa.209ab [gāhā]
bārasa bārasa maggā, chasu tērasa tērasa havanti // JoisKa.209cd [gāhā]

ettha karaṇagāhā — 

candavikappaṁ ēka sūravikappēṇa bhājayē ṇiyamā // JoisKa.210ab [gāhā]
jaṁ havati bhāgaladdhaṁ sūravikappā u tē hōnti // JoisKa.210cd [gāhā]

[p. 49]bē jōyaṇāṇi sūrassa maṇḍalāṇaṁ tu havati antariyā // JoisKa.211ab [gāhā]
candassa vi paṇatīsaṁsādhīgā hōti ṇātavvā // JoisKa.211cd [gāhā]

sūravikappō ekkō samaṇḍalā hōti maṇḍalantariyā // JoisKa.212ab [gāhā]
candavikappō ya tahā samaṇḍalā maṇḍalantariyā // JoisKa.212cd [gāhā]

pañcēva jōyaṇasayā dasuttarā jattha maṇḍalā hōti // JoisKa.213ab [gāhā]
jaṁ akkamati tiriyaṁ candō sūrō ya ayaṇēṇaṁ // JoisKa.213cd [gāhā]

kaṭṭhāvikkhambhō pañca jōyaṇasayāī dasuttarāī 510, ētyantarē u candassa paṇṇarasa 15 maṇḍalāṇi, sūrassa culasītaṁ maṇḍalasataṁ 184. [213]

sūrassēsā kaṭṭhā aṭṭahiṁ bhāgēhiṁ ūṇiyā ṇiyamā // JoisKa.214ab [gāhā]
ēgaṭṭhibhāgachejjā kaṭṭā candassa ēvatiyā // JoisKa.214cd [gāhā]

sūrassa pañcajōyaṇasayā dasādhiyā 510 kaṭṭhā. saccēva aṭṭhahiṁ ēgaṭṭhibhāgēhiṁ ūṇā candakaṭṭhā havati ti. [214]

sagamaṇḍalēhiṁ laddhaṁ sagakaṭṭhātō havanti savikappā // JoisKa.215ab [gāhā]
jaṁ sagavikkhambhaguṇā havanti sagamaṇḍalantariyā // JoisKa.215cd [gāhā]

ettha karaṇaṁ — pañcaṇḍaṁ jōyaṇasayāṇaṁ dasuttarāṇaṁ 510 sūrakaṭṭhāē tēsītēṇaṁ sūramaṇḍalasatēṇaṁ 183 bhāgō ti tibhāgēṇaṁ tērāsī uvahitā, aṁsā sattaraṁ sataṁ 170 jātaṁ, chēdō ēgaṭṭhīē 61, ēsa sūravikappō, sattaraṁ ēgaṭṭhibhāgasayaṁ 170/61 ēgaṭṭhīē [bhāgē] laddhāṇi bē jōyaṇāṇi aḍatālīsaṁ ca ēgaṭṭhivibhāē yō- 2 48/61, savikappō bē jōyaṇāṇi antariyā aḍatālīsaṁ ca ēgaṭṭhibhāgā 48/61, sūrassa aṅgamaṇḍalavikkhambhō. ēvaṁ sasimaṇḍalantarikāvikappō tti candassa kaṭṭhā pañca jōyaṇasayāṇi dasuttarāṇi [p. 50]510 ēgaṭṭhīē guṇitāṇi ekkattīsaṁ sahassā sataṁ ca dasādhigaṁ 31110, ettō aṭṭha bhāgā suddhā, sēsā ekkattīsaṁ sahassā sataṁ ca biuttaraṁ 31102, ētassa rāsiṇō cōdasahiṁ 14 guṇitāē ēgaṭṭhīē 61 aṭṭhahiṁ satēhiṁ catuppaṇṇēhiṁ 854 bhāgō, laddhāṇi chattīsaṁ jōyaṇāṇi yō- 36, sēsāṇi tiṇi sayāṇi aṭṭhāvaṇṇāṇi 358 ēgaṭṭhibhāgē kāhāmō tti ēgaṭṭhīya ēgaṭṭhibhāgō ekkō chēdassa ēgaṭṭhibhāgō, cōdasa cōdasahiṁ aṁsāṇaṁ bhāgō, laddhā paṇuvīsā ēgaṭṭhibhāgā 25/61, sēsā aṭṭha cōdasabhāgā 8/14, addhēṇōvaṭṭitā jātā cattāri sattabhāgā 4/7 ēvaṁ candavikappō ēkō chattīsaṁ jōyaṇāṇi paṇuvīsaṁ ēgadvibhāgā cattāri ya sattabhāgā yō- 363 25/614/7, ettō paṇuvīsātō candassa aṅgamaṇḍalaṁ chappaṇṇā sōdhētavva tti sōdhaṇaṁ ṇatthi tti chattīsāō ēvaṁ ghettūṇa ēgadvitaṁ paṇuvīsāē pakkhittaṁ [61 + 25-86], ettō chappaṇṇā suddhā, sēsā tīsā 30, ēvaṁ candamaṇḍalantariyā paṇatīsaṁ jōyaṇāṇi tīsaṁ ēgaṭṭhibhāgā cattāri ya sattabhāgā yō- 35 30/614/7, ēsā candamaṇḍalantariyā ॥ 215॥ “ēkārasa ēgaṭṭhīkalāō cattāri sattabhāgā ya” ravi-sasiabādhā pattēgaṁ sādhāraṇaṁ ca jaticchasē ṇāuṁ —

icchā tu magga rūvūṇaguṇaṁ abbbhantaraṁ tu sūrassa // JoisKa.216ab [gāhā]
tassēsaṁ sāmaṇṇaṁ sāmaṇṇavisēsitaṁ sasiṇō // JoisKa.216cd [gāhā]

chaṭṭhādī ravisēsaṁ ravi-sasiṇō antaraṁ tu ṇātavvaṁ // JoisKa.217ab [gāhā]
taṁ ca sasi suddha sūrantarā hitaṁ antaraṁ bāhi // JoisKa.217cd [gāhā]

jattha ṇa sujjhati sōmō taṁ sasiṇō tattha hōti pattēyaṁ // JoisKa.218ab [gāhā]
tassēsaṁ sāmaṇṇaṁ sāmaṇṇavisēsitaṁ raviṇō // JoisKa.218cd [gāhā]

aṭē, kārasa catu, chattīsā tiṇṇi u, guṇavīsa cattāri // JoisKa.219ab [gāhā]
tēvīsēgaṁ, catuvīsa chakka, igatīsa ēkaṁ ca // JoisKa.219cd [gāhā]

[p. 51]cottīsa pañca, tērasa dugaṁ ca, bātāla pañca bhāgāṇi // JoisKa.220ab [gāhā]
chātāla dugē,-gaṁ paṇa, catupaṇṇaṁ cēva dō bhāgā // JoisKa.220cd [gāhā]

pañca sādhāraṇamaṇḍalāṇi gatā[ṇi]. 

ṇava cha, cchappaṇṇēkaṁ, ekkāvīsaṁ ca tiṇṇi boddhavvā // JoisKa.221ab [gāhā]
cottālīsaṁ tigahiya, tettīsā cēva tettīsā // JoisKa.221cd [gāhā]

cottālā catu, igavīsaṁ ti, cchappaṇṇa ēga, ṇava chakkaṁ । // JoisKa.222ab [gāhā]

pratyēkaṁ ṣaḍ maṇḍalāni gatāni. 

catupaṇṇa dugē, gaṁ paṇa, chātālīsaṁ ca dō cēva // JoisKa.222ab [gāhā]

bātāla pañca, tērasa dugaṁ ca, cottīsa pañca bhāgā ya // JoisKa.223ab [gāhā]
igitīsēgaṁ, catuvīsa chakka, tēvīsa ēkaṁ ca // JoisKa.223cd [gāhā]

uguvīsā cau, chattīsa tiṇṇi, ekkārasēva caura, cha // JoisKa.224ab [gāhā]
dō dō tettīsa’ha ya, ṇatthi cauṇhaṁ pi sattaṁsā // JoisKa.224cd [gāhā]

ṇavaṇautiṁ ca sahassā chaccēva sayā havanti cattā ya // JoisKa.225ab [gāhā]
sūrāṇa tū abādhā abhantaramaṇḍalatthāṇaṁ // JoisKa.225cd [gāhā]

ētassa ṇipphattī — jambuddīvassa vikkhambhō sayasahassātō 100000. asītasataṁ 180 biguṇaṁ tiṇṇi sayāṇi sahāṇi 360. ēsa sūrāṇa abādhā hōti. ēsa rāsī. [222-225]

ēkaṁ ca sayasahassaṁ sataṁ diva9 ca antaraṁ hōti // JoisKa.226ab [gāhā]
sūrassa ya sūrassa ya majjhimaē maṇḍala ṭhitāṇaṁ // JoisKa.226cd [gāhā]

[p. 52]ēkaṁ ca sayasahassaṁ cha cēva sayā havanti saṭṭhī ya // JoisKa.227ab [gāhā]
sūrāṇa ū abādhā bahiraē maṇḍalatthāṇaṁ // JoisKa.227cd [gāhā]

ētassa ṇipphattī — jambuddīvavikkhambhē jōyaṇasatasahassē 100000. tiṇṇi jōyaṇasatāṇi tīsā 330 biguṇā cha cēva satāṇi saṭṭāṇi 660. ēsa bāhiramaṇḍalatthāṇaṁ sūrāṇaṁ abādhā. [227]

pañcēva jōvaṇāiṁ paṇatīsaṁ ēgasaṭṭhibhāgā ya // JoisKa.228ab [gāhā]
ēsa abāhāvaḍḍhī ekkakkē maṇḍalē raviṇō // JoisKa.228cd [gāhā]

ētassa ṇipphattī-sūrō savikappō biguṇō hōti tti ēsa rāsī paḍhamamaṇḍalavikkhambhē pakkhittō bitiyamaṇḍalavikkhambhō hōti. ēsā bitiyamaṇḍalatthāṇaṁ sūrāṇaṁ abādhā. [228]

rūvūṇamaṇḍalaguṇaṁ abādhavaḍḍhīē pakkhivē ṇiyamā // JoisKa.229ab [gāhā]
maṇḍalavikkhambhammi tu vikkhambhō tassa sō havati // JoisKa.229cd [gāhā]

icchitamaṇḍalassa vikkhambhāṇayaṇatthaṁ ettha karaṇaṁ — ekkārasatthassa maṇḍalassa vikkhambhō icchitō tti ekkārasa rūvūṇā dasa, ētēhiṁ guṇitā vikkhambhavaḍī paṇapaṇṇaṁ jōyaṇāṇi paṇatālīsaṁ ēgaṭṭhibhāgā yō- 55 45/61, ēsa paḍhamamaṇḍalavikkhambhē pakkhittā dasamaṇḍalassa vikkhambhō hōti. ēvaṁ savvattha. [229]

candassa jōyaṇāiṁ visattari ekkavaṇṇa aṁsā ya // JoisKa.230ab [gāhā]
ekkaṭṭhigatē chēdē ṇātavvā sattabhāgā ya // JoisKa.230cd [gāhā]

ēyassa ṇipphattī — candavikappō duguṇō hōti tti “rūvūṇamaṇḍalaguṇaṁ” [gā 229] jahā sūrassa tathā candassa vi icchitē maṇḍalavikkhambhē. [230]

[p. 53]vikkhambhavaḍaṇassa u dasakaraṇiguṇassa jaṁ havati mūlaṁ // JoisKa.231ab [gāhā]
parirayavaḍḍhī jāṇē tahiṁ tahiṁ maṇḍalē raviṇō // JoisKa.231cd [gāhā]

ētassa ṇipphattī-vikkhambhavaḍḍhī pañca jōyaṇāṇi paṇatīsaṁ ca ēgaṭṭhibhāgā ya savaṇṇitā tiṇṇi satā jātā cattālā 340. [231] ētassa rāsiṇō vaggitassa dasahiṁ karaṇīhiṁ guṇitassa mūlātō ēksaṭṭhīya bhāgā laddhā rāsī —

sattarasa jōyaṇāṇi tu parirayavaḍī tu maṇḍalē ṇiyatā // JoisKa.232ab [gāhā]
aṭṭattīsaṁ bhāgā ēgaṭṭḥigatēṇa chēdēṇaṁ // JoisKa.232cd [gāhā]

rūvūṇamaṇḍalaguṇaṁ paridhīvaḍḍhī u pakkhivē ṇiyamā // JoisKa.233ab [gāhā]
paḍhamaparidhīpamāṇē sō paridhī maṇḍalē tammi // JoisKa.233cd [gāhā]

jahā maṇḍalavikkhambhō icchitassa maṇḍalassa ṇītō ēvaṁ etthaṁ kiṁ paḍiicchitō āṇētavyō ? tti —

candassa vi ṇātavvā parirayavaḍḍhī u maṇḍalē ṇiyamā // JoisKa.234ab [gāhā]
dō ccēva jōyaṇasatā tīsā khalu hōti sādhīgā // JoisKa.234cd [gāhā]

ētassa ṇipphattī-candamaṇḍalavikkhambhē vaḍḍhī savaṇṇitā ēkattīsaṁ sahassā sataṁ ca bigadhigaṁ 31102, ētassa rāsiṇō savaṇṇitassa(? saṁvaggitassa) dasakaraṇī-guṇassa mūlātō ēgaṭṭhīya sattaguṇāē causatēhiṁ sattāvīsēhiṁ 427 laddha ēsā parirayavaḍḍhī candasa tti. jahā sūrassa tahā candassa vi icchitassa maṇḍalassa parirayō āṇētavvō. [234]

[maṇḍalavibhāgō ti ēkārasamaṁ pāhuḍaṁ samataṁ 11]


---------------------------------------------------------------------
[p. 54][12. bārasamaṁ ayaṇaṁ ti pāhuḍaṁ]

chahiṁ māsēhiṁ diṇakarō tēsītaṁ carati maṇḍalasataṁ tu // JoisKa.235ab [gāhā]
ayaṇammi uttarē dāhiṇē ya ēsō vidhī hōti // JoisKa.235cd [gāhā]

tēsītaṁ divasasayaṁ ayaṇaṁ sūrassa havaï paḍipuṇṇaṁ // JoisKa.236ab [gāhā]
suṇa tassa kārigavidhiṁ puvāyariōvadēsēṇaṁ // JoisKa.236cd [gāhā]

sūrassa ayaṇakaraṇaṁ pavvaṁ paṇṇarasasaṅguṇaṁ ṇiyamā // JoisKa.237ab [gāhā]
tidhisaṅkhittaṁ santaṁ bāvaṭṭhībhāgaparihīṇaṁ // JoisKa.237cd [gāhā]

tēsītasatavibhattammi tammi laddhammi rūvamādējā // JoisKa.238ab [gāhā]
jati laddhaṁ hōti samaṁ ṇātavvaṁ uttaraṁ ayaṇaṁ // JoisKa.238cd [gāhā]

adha havati bhāgaladdhaṁ visamaṁ jāṇāhi dakkhiṇaṁ ayaṇaṁ // JoisKa.239ab [gāhā]
jē aṁsā tē divasā hōti pavattassa ayaṇassa // JoisKa.239cd [gāhā]

ētāō pāgaḍatthāō. [235-239]

tērasa ya maṇḍalāiṁ catucattā sattasaṭṭhibhāgā ya // JoisKa.240ab [gāhā]
ayaṇēṇa carai sōmō ṇakkhattē addhamāsēṇaṁ // JoisKa.240cd [gāhā]

ētassa ṇipphattī–ṇakkhattamāsō sattāvīsaṁ divasā ēkavīsaṁ ca sattavibhāgā di 27 21/67, ētēsiṁ addhaṁ adhavā jadi cottīsēṇa ayaṇasatēṇa 134 aṭṭhārasa ahōrattasayā tīsā 1830 labhanti ekkēṇaṁ ayaṇēṇaṁ kiṁ labbhāmō ? ti phalē saṅkāmitē addhē ya ōvaṭṭitē ṇavaṇhaṁ sayāṇaṁ paṇṇārāṇaṁ sattaṭṭhibhāgā 915/67, laddhā tērasa divasā cottālīsaṁ ca sattaṭṭhibhāgā 13 44/67. sūrassa vi ayaṇaṇipphattī — jadi dasahiṁ ayaṇēhiṁ aṭṭhārasa divasasayāṇi tīsāṇi 1830 labbhanti tō ekkēṇa [p. 55] ayaṇēṇa kiṁ labbhati ? ti phalē saṅkāmitē samasuṇṇāvaṇayaṇēṇaṁ tēsītaṁ divasasayaṁ 183 surāyaṇaṁ. [240]

candassa ayaṇakaraṇē pavvaṁ paṇṇarasasaṅguṇaṁ ṇiyamā // JoisKa.241ab [gāhā]
tidhisaṅkhittaṁ santaṁ bāvaṭṭhībhāgaparihīṇaṁ // JoisKa.241cd [gāhā]

ṇakkhattaaddhamāsē bhajitē laddhammi rūvamādejjā // JoisKa.242ab [gāhā]
jadi laddhaṁ havati samaṁ ṇātavvaṁ dakkhiṇaṁ ayaṇaṁ // JoisKa.242cd [gāhā]

adha havati bhāgaladdhaṁ visamaṁ jāṇāhi uttaraṁ ayaṇaṁ // JoisKa.243ab [gāhā]
sēsāṇaṁ aṁsāṇaṁ sasissa iṇamō bhavē karaṇaṁ // JoisKa.243cd [gāhā]

sattaṭṭhīya vibhattē jaṁ laddhaṁ tati havanti divasā u // JoisKa.244ab [gāhā]
aṁsā ya divasabhāgā hōti pavattassa ayaṇassa // JoisKa.244cd [gāhā]

candāyaṇakaraṇaṁ — icchitaṁ ayaṇasarūvaṁ uttaraṁ vā dakkhiṇaṁ vā tatō divasarāsiṇō ōmarattasuddhassa sattadviguṇassa ṇavahiṁ satēhiṁ paṇṇārēhiṁ 915 laddhaṁ sēsēhitō bhāgēhintō sattaṭṭhīya 61 bhāgē laddhā divasā pavattassa ayaṇassa, jē sēsaṁsā tē vaṭṭamāṇadivasabhāgā, tatō muhuttādikā āṇētavvā. ētassa karaṇaṇipphattī ahōrattasiddhā — jadi aṭṭhārasahiṁ satēhiṁ tīsēhiṁ 1830 cautīsaṁ [sataṁ] candāyaṇaṁ lahati imēṇa ōmarattasuddhēṇa diṇarāsiṇā kiṁ labbhāmō ? ti phalē saṅkāmitē suddhaṇa (1 addhaṇa) ya ōvaṭṭitē divō guṇakārō sattasadvibhāgahārō ṇava satā paṇṇāra 155 ti. [244]

[ayaṇaṁ ti bārasamaṁ pāhuḍaṁ samattaṁ 12]


---------------------------------------------------------------------
[p. 56][13. tērasamaṁ āuṇṭi ti pāhuḍaṁ]

ettō āuṭṭīō vocchaṁ jahayakkamēṇa sūrassa // JoisKa.245ab [gāhā]
candassa ya lahukaraṇaṁ jaha jiṭṭhaṁ savvadaṁsīhiṁ // JoisKa.245cd [gāhā]

sūrassa u ayaṇasamā āuṭṭīō jugammi dasa hōti // JoisKa.246ab [gāhā]
candassa vi āuṭṭi ssataṁ ca cottīsatiṁ cēva // JoisKa.246cd [gāhā]

ettha ayaṇaṇipphattī canda-sūrāṇaṁ-jadi sūrassa tēsītēṇa divasasatēṇa 183 ēkaṁ ayaṇaṁ labbhati aṭṭhārasahiṁ divasasatēhiṁ tīsēhiṁ 1830 kiṁ labbhāmō ? ti phalē saṅkatē tēsītasatabhāgēṇa 183 ōvaṭṭitē divā dasa 10 ayaṇā. candāyaṇaṇipphattī-tērasahiṁ divasēhiṁ cottālīsāya sattaṭṭhibhāgēhiṁ di-13 44/67 jadi ēkaṁ candāyaṇaṁ labbhati aṭṭhārasahiṁ divasasatēhiṁ tīsēhiṁ] 1830 kati candāyapāṇi labbhanti? vāmillō rāsī savaṇitō jāyāṇi ṇava sayāṇi paṇṇārāṇi sattavibhāgāṇaṁ 15, phalē rūvē saṅkantē ēsā ca sattaṭṭhī saṅkētā ṇava paṇṇarasasatabhāgēṇa 915/67 ōvaṭṭitē ēkēkēsu avagatēsu bēhiṁ sattadvitā jātaṁ cottīsaṁ candāyaṇasataṁ 134. [246]

paḍhamā bahulapaḍivatē 1 bitiyā bahulassa tērasīdivasē 2 । // JoisKa.247ab [gāhā]
suddhassa ya dasamīē 3 bahulassa ya sattamīyaṁ tu 4 // JoisKa.247cd [gāhā]

suddhassa cautthīyaṁ pavattatē pañcamī u āuṭṭī 5 // JoisKa.248ab [gāhā]
ētā āuṭṭīō sabbāō sāvaṇē māsē // JoisKa.248cd [gāhā]

paḍhamā hōi abhiyiṇā 1 saṇṭhāṇāhi 2 ta tahā visāhāhiṁ 3 // JoisKa.249ab [gāhā]
rēvatimāhu cautthī 4 puvvāhi ya phagguṇīhiṁ tathā 5 // JoisKa.249cd [gāhā]

[p. 57]bahulassa sattamīyaṁ paḍhamā 1 suddhassa tō cautthīyaṁ 2 // JoisKa.250ab [gāhā]
bahulassa ya pāḍivatē 3 bahulassa ya tērasīdivasē 4 // JoisKa.250cd [gāhā]

suddhassa ya dasamīē pavattaē pañcamī u āuṭṭī 5 // JoisKa.251ab [gāhā]
ēyā āuṭṭīō savvāō māghamāsammi // JoisKa.251cd [gāhā]

hatthēṇa hōti paḍhamā 1 sayabhisayāhi ya 2 tatō ya pussēṇaṁ 3 // JoisKa.252ab [gāhā]
mūlēṇa 4 kattiyāhi ya 5 āuṭṭīō u hēmantē // JoisKa.252cd [gāhā]

ētātō pāgaḍatthāō. [247-252]

ēyāṇaṁ karaṇaṇipphattī —

āuṇṭīhi tu ēgūṇiyāhi guṇitaṁ sataṁ tu tēsītaṁ // JoisKa.253ab [gāhā]
jēṇa guṇaṁ taṁ tiguṇaṁ rūvadhigaṁ pakkhivē tattha // JoisKa.253cd [gāhā]

paṇṇarasabhājitammi tu jaṁ laddhaṁ tatisu hōti pavvēsu // JoisKa.254ab [gāhā]
jē aṁsā tē divasā, āuṭṭī ya ’ttha boddhavvā // JoisKa.254cd [gāhā]

ettha karaṇaṁ-sāvaṇamāsigāṇaṁ āuṭṭīṇaṁ guṇakārō ēgādigā biuttarā pañcagacchagatā thāvētavvā, jahā—ēgō tiṇṇi pañca satta ṇava tti, ētēhiṁ jadhājoggaṁ tēsītaṁ sataṁ 183 guṇētavvaṁ, jēṇa guṇitaṁ tammi tiguṇē rūvē khivē ekkasaṅkhittē rāsīhiṁ abhiyī sandhāṇādi ya āuṭṭīō tu sāvaṇē māsē
pāḍivatē

 ti [ ]. māghamāsigāṇaṁ āuṭṭīṇaṁ guṇakārā bigādiyā biuttarā pañcagacchagatā, jahā —bēṇṇi cattāri cha aṭṭha dasa ti. ētēhiṁ tēsītaṁ sataṁ 183 guṇētūṇaṁ puvvakaraṇēṇa diṭṭhā āuṭṭītihī “bahulassa sattamīyaṁ tu” adhavā ēgādigā bārasuttarā paḍirāsētūṇa pakkhivitūṇa pavvatthiṇā [pāḍivatādigā] sāvaṇamāsigā tidhī sattādigā māghamāsigā tidhī paḍirāsīsiddhā hōti. [254]

[p. 58]pañca sayā paḍipuṇṇā tisattarā ṇiyamasō muhuttāṇaṁ // JoisKa.255ab [gāhā]
chattīsatī ya bhāgā cha ccēva ya cuṇṇitābhāgā // JoisKa.255cd [gāhā]

ētassa ṇipphattī — jadi dasahiṁ 10 sūrāyaṇēhiṁ sattaṭṭhī 67 candaṇakkhattapajjāyā labbhanti ēgēṇa sūrāyaṇēṇa kiṁ labbhāmō ? ti laddhā cha panjāyā satta ya dasabhāgā pa- 6 7/10, pajjāēhiṁ bhāgaṁ ṇa dēti ṇakkhattāṇi kāhāmō tti aṭṭhārasa satāṇi tīsāṇi sattadvibhāgāṇa 1830/67 pajjaō ti, ētē dakkhiṇatō thāvitā, samaṇuṇṇāvagamō ti katō “aṁsā asēhi guṇā chēdā chēdēhiṁ saṅguṇā ṇiyama” ti tēsītaṁ sataṁ 183 sattahiṁ guṇitaṁ jātā bārasa sayā ekkāsītā 1281 chēdaṇā, ētē muhuttē kāhāmō tti aṁsarāsī tīsāē guṇitō sattaṭṭhīya bhāgē hitē laddhā pañca sayā tēvattarā 573 muhuttāṇa, sēsā ēgūṇacattā bāvaṭṭhīya guṇētūṇaṁ sattaṭṭhīya bhāgaladdhā chattīsaṁ bhāgā, sēsā cha ca cuṇiyābhāgā mu 573 36/626/67, ēsa āuṭṭīṇa dhuvarāsī vāmapāsē thāvitō. [255]

āuṭṭikāhi ēgūṇikāhi guṇitō havēja dhuvarāsī // JoisKa.256ab [gāhā]
ētaṁ muhuttagaṇitaṁ, ettō vocchāmi sōdhaṇayaṁ // JoisKa.256cd [gāhā]

abhiyissa ṇava muhuttā bisavibhāgā ya hōti cauvīsaṁ // JoisKa.257ab [gāhā]
chāvaṭṭhī ya samattā bhāgā sattaṭṭichēdakatā // JoisKa.257cd [gāhā]

ētassa ṇipphattī-abhiyissa ēkavīsaṁ sataṭṭhibhāgā 29/67 khettajāvantāvā, tēsiṁ tīsāya 30 guṇēṇaṁ sattahichēdabhāgaladdhā ṇava 9 muhuttā, sēsā sattāvīsaṁ sattaṭṭhibhāgā 27/67, tē bāvaṭṭhīya guṇitā sattaṭṭhīya bhāgaladdhā cauvīsaṁ chāvaddhiṁ ca sattavibhāga  mu 9 24/6266/67 tti, ētē dakkhiṇapāsē ṭhāvitā. ēvaṁ dhuvarāsīsu ṇipphāditēsu tathāṭhitēsu ya karaṇavidhī kātavvā — āuṭṭīhi tu ēgūṇiyāhi tti puvvōvadēsaṇipphaṇṇē ēgādiyāō biuttarāō pañcagacchagatāō sāvaṇamāsigāō āuṭṭīō [p. 59]vidha(? pidha) thāvitāō, ētāhiṁ icchitāhiṁ rūvūṇō vāmilō dhuvarāsī. guṇētabbō, guṇitē sōdhaṇagavidhī kātavvō. jahā-paḍhamā āuṭṭī 1, ēvaṁ thāvitā rūvūṇa tti āgāsaṁ • jātaṁ, tēṇa āgāsēṇa dhuvarāsī vāmillō guṇitō, jātamākāsaṁ, tamhā ṇirādāṇē abhijissa ādiāuṭṭi ti. [257]

uguṇaṭuṁ pōḍavatā, tisu cēva ṇavuttarēsu rōhiṇiō // JoisKa.258ab [gāhā]
tisu ṇavaṇavutēsu puṇavvasū u taha uttarāphaggū // JoisKa.258cd [gāhā]

pañcēva uguṇapaṇṇā satāiṁ uguṇuttarāī cha ccēva // JoisKa.259ab [gāhā]
sojjhāṇivisāhāṇaṁ mūlē sattēva cottālā // JoisKa.259cd [gāhā]

aṭṭhasayamaguṇavīsā sōdhaṇagaṁ uttarāasāḍhāṇaṁ // JoisKa.260ab [gāhā]
catuvīsaṁ khalu bhāgā chāvadi cuṇṇiyāō ya // JoisKa.260cd [gāhā]

ētāiṁ sōdhaittā jaṁ sēsaṁ taṁ havēja ṇakkhattaṁ // JoisKa.261ab [gāhā]
candēṇa samāyuttaṁ āuṭṭīō ya boddhavvā // JoisKa.261cd [gāhā]

sōdhaṇagāṇaṁ ṇipphattī — savaṇādikaṁ icchitaṁ divaḍakhettaṁ, taṁ tīsāhiṁ guṇaṁ ṇavahi ya abhijimuhuttēhiṁ juyaṁ sōdhaṇagaṇipphattī. sāvaṇamāsikaṁ tatiyaṁ āuṇṭī ya icchāmō tti tatiyā āuṇṭi ti diṭṭhāṇi pañcarūvāṇi, ettō rūvaṁ suddhaṁ, sēsēhiṁ cauhiṁ vāmiladhuvarāsī guṇitā, jāyā muhuttasayā bāvīsā bāṇautiadhikā cōtālasataṁ ca bāvaṭṭhibhāgāṇaṁ cauvvīsaṁ ca cuṇṇiyābhāgā mu 2292 144/6224/67, tatō ētēsiṁ ṇakkhattamuhuttamaṇḍalēṇa aṭṭahiṁ satēhiṁ aguṇavīsā[hiṁ] 819[p. 60] duguṇā 1638 suddhā, sēsā cha satā caupaṇṇā 654, bihiṁ laddhēhiṁ abhiyissa jē cauvīsaṁ bāvaṭṭhimāgā 24/62 dakkhiṇilā tē tēhiṁ guṇitā, jātā aṭṭhacattālīsaṁ 48/62, ētē vāmilladhuvarāsissa bāvaṭṭhibhāgēhintō cōtālasatātō 144 suddhā, sēsā chavvīsā, cauṇavutītō tattō bē rūvāṇi ghettūṇa heṭṭhā cauvīsāya pakkhittā jāyā suddhā, sēsā chabbīsā, cauṇavutītō 94 bāvaṭṭhibhāgaṁ ghettūṇaṁ uvāraṁ muhuttarāsimmi pakhitaṁ, ēvaṁ ṭhiō rāsī cha muhuttasayāṇi paṇapaṇṇāṇi battīsaṁ ca bāvaṭṭhibhāgā chavīsaṁ ca cuṇiyā bhāgā 655 32/6226/67. ētō jahāsambhavaṁ sōdhaṇayaṁ kātavvaṁ. [258]

pañcēva aguṇapaṇṇa tti pañca sayāṇi aguṇapaṇṇāṇi 549 suddhāṇi uttarāpharaguṇīō, sēsaṁ chauttaraṁ sataṁ battīsaṁ ca bāvaṭṭhibhāgā chavvīsaṁ ca cuṇṇiyābhāgā 106 32/6226/67, ettō abhiyissa cauvīsaṁ bāvaṭṭhibhāgā suddhā chāvaḍiṁ ca  cuṇṇiyābhāgā suddhā 24/6266/67, sēsātō dhuvarāsītō hatyō tīsāē muhuttēhiṁ suddhō, puṇō cittā tīsāē suddhā, sātī paṇṇarasahiṁ suddhō, sēsā ekkatīsā, visāhā paṇatālīsāē ṇa sujjhati ti ēvaṁ visāhāṇaṁ ektīsaṁ muhuttēhiṁ bhottūṇaṁ satta ya bāvaṭṭhibhāgē sattāvīsaṁ ca cuṇiyābhāgē mu 31 7/6227/67 tatiyā āuṭṭī samattā. ēvaṁ savvattha āuṭṭīṇakhattāṇi sayabhisayā sōdhētavvāṇi ti. [259-260-261]

abhitarāhi ṇintō ādicō pussajōgamuvagamma // JoisKa.262ab [gāhā]
savvā āuṭṭīō karēti sō sāvaṇē māsē // JoisKa.262cd [gāhā]

bāhiratōpavisantō ādiccō abhiyijōgamuvagamma // JoisKa.263ab [gāhā]
savvā ākuṭṭīō karēti sō māghamāsammi // JoisKa.263cd [gāhā]

savvamantarātō maṇḍalātō ṇikkhamamāṇē pussaṁ tēvīsaṁ bhāgē avagāhitūṇa sāvaṇamāsē ādiccō savvā ākuṭṭīō karēti. savvabāhirātō maṇḍalātō pavisamāṇō abhiyissa paḍhamabhāgē avagāhitūṇa māghamāsē ādiccō savvā ākuṭṭīō karēti. [p. 61]pussassā ’ṇayaṇaṁ-jadi dasahi ya ayaṇēhiṁ pañca pajavē labbhāmō ekkēṇa ayaṇēṇa kati pajayā lanmāmō ? ti phalē saṅkantē pañcabhāgaṇa ya ōvaṭṭitē diṭṭhō dubhāgō pajjaēsu bhāgaṁṇa dēi, ṇakkhattāṇi kāhāmō ti aṭṭhārasa sayāṇi tīsāṇi sattaṭṭḥi bhāgāṇaṁ 1430/67 pajjayō ti ētē dakṣiṇatō ṭhāvitā. aṭṭhārasa sayāṇi tīsāṇi 1830 cēya addhēṇa ōvaṭṭitā jātā ṇava satā paṇṇārā sattadvibhāgāṇaṁ 915/67, “asā aṁsaguṇā chēdā chēdaguṇa” ti guṇētūṇa ēkēkō avagatā(? tō) dakṣiṇāyaṇassa antātō uttarāyaṇassa antaṁ gatō. tti ṇavahintō satahitō [paṇṇārēhitō] abhijī ēkavīsāē jāvantāvēhiṁ suddhō, sēsassa sattaṭṭhīē bhāgō, bhāgaladdhā tē[ra]sa, sēsā tēvīsā, “pañca dasa tērasa” [gā 171] ti tērasahiṁ puṇavvasū suddhō, ēvaṁ pūsassa tēvīsaṁ jāvantāvē sattaṭṭḥikatē 23/67 avagāhitūṇa sūrō dakṣiṇāyaṇaṁ pavajati tti ṇakkhattēsu bhāgaṁ ṇa dēti [tti] ṇakkhattaṁ bhāgē kāhāmō, tattha puṇa ṇakkhattabhōgō sattaṭṭhipañcabhāgō, dō vi sattahisaṭṭhō ti gaṭṭhā (1) pañcahiṁ tēvīsāē bhāgē laddhā cattāri ahōrattā tiṇi ya pañcabhāgā a 4 3/5, “asē muhuttē kāhāmō” tti tīsāya pañcabhāgō cha, pañcaṇḍaṁ pañcabhāgō ekkō, chahiṁ tiṇṇi guṇitā jātā aṭṭhārasa muhuttā, ēkēṇa bhāgēhintō ettiyā cēva. [262-263]

ēvaṁ —

aṭṭhārasa ya muhuttē cattāri ya kēvalē ahōrattē // JoisKa.264ab [gāhā]
pussavisayaṁatigatō bahitā abhiṇikkhamati sūrō // JoisKa.264cd [gāhā]

vīsaṁ ca ahōrattē jōittā uttarāasāḍhāō // JoisKa.265ab [gāhā]
tiṇṇi muhuttē pavisati tādhē abhantarē sūrō // JoisKa.265cd [gāhā]

amiyīāṇayaṇaṁ — jadi dasahiṁ ayaṇēhiṁ sūrassa pañca pajayā labbhanti paḍhamēṇa dakkhēiṇāyaṇēṇaṁ ekkēṇa kiṁ labbhati ? tti phalē saṅkētē pañcabhāgēṇa ōvaṭṭitē diṭṭhī dubhāgō, ettha puvakaraṇēṇaṁ diṭṭhā ṇavā sayā paṇṇārā sattavibhāgāṇaṁ 915/67, ettō uttarāyaṇatō dakṣiṇāyaṇassa ādiccō vañcati tti pūsō cōtālīsāē 44 bhāgēhiṁ [p. 62]suddhō, sēsassa sattaṭṭhīya bhāgō, laddhā tērasa, āsilēsādīyaṁ tērasamaṁ ṇakkhattaṁ uttarāsāḍhāō suddhāō, abhiyissa paḍhama(? mē) jāvantāvē dakkhiṇā vuḍḍhi tti. ahavā ṇavēhitō satēhintō paṇṇārasēhitō 915 cōyālīsāē 44 pussabhāgēhiṁ suddhaṁ, aṭṭhaṇhaṁ satāṇaṁ [ēkuttarāṇaṁ] 871 sattaṭṭhīya bhāgē hitē bhāgaladdhā bārasa, sēsā sattaṭṭhibhāgā, uttarāasāḍhā divaḍakhetta tti suddhō bhāgō ṇa gahitō, “ṇakkhattē bhāgē kāhāmō” tti sattaṭṭhipañcabhāgā 5/67 ṇakkhattabhōgō, dō visamā (?), sattaṭṭhīṇa ’ḍāsaṭṭhīya(?) pañcahiṁ bhāgō, laddhā tērasa divasā bē ya pañcabhāgā, di 133, bē pañcamāgē tīsāē guṇēhāmō tti tīsāē pañcabhāgō cha, pañcaṇhaṁ pañcabhāgō ekkō, chahiṁ guṇitē ēkēṇa ya bhāgē hitē jātā bārasa muhuttā, ēvaṁ tērasasu divasēsu bārasamuhuttēsu di 13 mu 12 jeṭṭābhōgō cha divasā ēkavīsaṁ ca muhuttā di 6 mu 21 pakkhittā jātā vīsaṁ divasā tiṇṇi ya muhuttā di 20 mu 3. [265]

candassa vi ṇātaṁvvā āuṭṭīō jugammi jā diṭṭhā // JoisKa.266ab [gāhā]
abhijīē pussēṇa ya ṇiyataṁ ṇakkhattasēsēṇaṁ // JoisKa.266cd [gāhā]

jēsu cēva sūrō dakkhiṇā āuṭṭīō karēti ti jadi cottīsēṇa ayaṇasatēṇa 134 candassa sattaṭṭhī 67 panjayā labbhanti paḍhamē ayaṇē kiṁ labhatē ? tti phalē saṅkētē sattaṭṭhibhāgēṇa ya ōvaṭṭitē diṭṭhō dubhāgō, puvakaraṇēṇaṁ diṭṭhā ṇava sayā paṇṇārā sattavibhāgāṇaṁ 915/67, jatō uttarāyaṇassa aṁsē dakkhiṇāyaṇabuḍi ti pussō cottālīsāē 44 jāvantāvēhiṁ suddhō, sēsā aṭṭha satā ēguttarā 871, tēsiṁ sattaṭṭhīya 67 bhāgō, laddhā tērasa 13, ēvaṁ āsilēsādiyaṁ tērasamaṁ ṇakkhattaṁ uttarāsāḍhāō suddhāō, abhijissa paḍhamaṁ jāvantāvaṁ ōgāhitūṇa dakkhiṇāāuṭṭitō uttaraṁ ayaṇaṁ pavanati ti. adhavā dacēva(? tadhēva) aṭṭhaṇhaṁ sayāṇaṁ ēkuttarāṇaṁ 871 sattaṭṭhīya 67 bhāgō, laddhā bārasa ṇakkhattā, sēsā ya sattaṭṭhīya sattaṭṭhī bhāgā 67/67, uttarāasāḍhā divaḍūkhēta tti suddhabhāgō ṇa gahitō, ētē tīsāē guṇētūṇaṁ sattavibhāgē hitē laddhā tīsa muhuttā, ettha jeṭṭhāṇaṁ bhōgō paṇṇarasa muhuttā, [p. 63] ēvaṁ uttarāṇaṁ asāḍhāṇaṁ ēvaṁ ahōrataṁ paṇṇarasa ya muhuttē bhottūṇaṁ uttarāyaṇaṁ pavajjatē sōmō. [266] jahā — 

paṇṇarasēva muhuttē yōjittā uttarāasāḍhāṇaṁ // JoisKa.267ab [gāhā]
ēkaṁ ca ahōrattaṁ pavisati anbhitaraṁ candō // JoisKa.267cd [gāhā]

dakṣiṇāyaṇassa tti uttarāyē ākuṭṭīyaṁ jadi cottīsēṇa ayaṇasatēṇaṁ 134 sattaṭṭhī 67 pajjayā labbhanti tō ekkēṇaṁ dakṣiṇāyaṇēṇaṁ kiṁ labbhāmō ? tti phalē saṅkētē sattaṭṭhibhāgēṇōvaṭṭitē diṭṭhō dubhāgō, puvakaraṇēṇaṁ diṭṭhāṇi ṇava sayāṇi paṇṇārāṇi sattadvibhāgāṇi 915/67, ettō abhīyiādikaṁ uttarāyaṇaṁ ti abhīyī ēkavīsāē jāvantāvēhiṁ suddhā, sēsassa sattaṭṭhīya bhāgō, laddhā tērasa tēvīsaṁ ca sattaṭṭhibhāgā pūsassa 13 23/67, “pañca dasa tērasa” [gā ] tti tērasahiṁ puṇavvasū suddhō, ēvaṁ pūsassa tēvīsaṁ jāvantāvēhiṁ avagāhitūṇaṁ candō dakṣiṇāyaṇaṁ vaccati ti tēvīsā tīsāē guṇētūṇaṁ sattaṭṭhīē [bhāga]laddhā dasa muhuttā vīsaṁ ca sattaṭṭhibhāgā mu 1017. [267]

dasa ya muhuttē sagalē muhuttabhāgē ya vīsatiṁ cēva // JoisKa.268ab [gāhā]
pūsavisayaṁ abhigatō bahitā abhiṇikkhamati candō // JoisKa.268cd [gāhā]

ētā āuṭṭīō bhaṇitā mē vittharaṁ pamottūṇaṁ // JoisKa.269ab [gāhā]
ṇakkhatta-sūra-sasiṇō gatiṁ tu suṇamaṇḍalēsuṁ tu // JoisKa.269cd [gāhā]

[āuṇṭi tti tērasamaṁ pāhuḍaṁ samattaṁ 13]


---------------------------------------------------------------------
[p. 64][14. caudasamaṁ maṇḍalē muhuttagati tti pāhuḍaṁ]

maṇḍalē vi sōmarikkhāṇaṁ muhuttagatī jahā —

ēgūṇasavirūvā sattahiṁ adhigā ya tiṇṇi aṁsasatā // JoisKa.270ab [gāhā]
tiṇṇēva ya sattaṭṭā chēdō tēsiṁ ca boddhavvō // JoisKa.270cd [gāhā]

ētēṇa tu bhajitavvō maṇḍalarāsī havēja jaṁ laddhaṁ // JoisKa.271ab [gāhā]
sō hōti muhuttagatī rikkhāṇaṁ maṇḍalē ṇiyatō // JoisKa.271cd [gāhā]

ettha paḍhamagāhānipphattī — jadi aṭṭhārasahiṁ rikkhōdayasatēhiṁ paṇatīsēhiṁ 1835 aṭṭhārasa sūrōdayasayāṇi tīsāṇi 1830 labbhanti ētēṇa(? ēkēṇa) rikkhōdaēṇa kō kālō labbhati ? ti phalē saṅkatē pañcabhāgēṇa ya ōvaṭṭitē jātā aṁsā tiṇṇi satā chāvaṭṭhā 366, chēdō tiṇṇi satā sattaṭṭhā 367, maṇḍalaparirayō sūrassa saḍḍī muhutta tti aṁsā saṭṭhīya 60 guṇitā jāyā ēkavīsaṁ sahassā ṇava sayā saṭṭhā 21960, tēsiṁ chēdēṇa tihiṁ satēhiṁ sattaḍēhiṁ 367 bhāgō, bhāgaladdhā  ēgūṇasaṭṭhī 59 muhuttā aṁsā tiṇṇi sauttarā (?tiṇṇi sayā sattauttarā) 307, ēvatiēṇaṁ kālēṇaṁ ṇakkhattaṁ maṇḍalaṁ samāṇēti. ēsā paḍhamagāhāṇipphattī. [270]

bitiyagāhākaraṇē ēsa rāsī savaṇṇitō ēkavīsaṁ sahassā ṇava satā saṭṭā 21960, chēdō tiṇṇi satā sattaṭṭhā 367, ētēṇa icchitassa ṇakkhattassa maṇḍalaparirayō bhajitavvō tti ettha paḍhamamaṇḍalassa parirayō tiṇṇi jōyaṇasayasahassā paṇṇarasa sahassā ṇautā 315090, ētassa rāsiṇō bhāgaṁ parāvattēuṁ tihiṁ satēhiṁ sattaṭhēhiṁ 367 guṇitassa ēkavīsāē sahassēhiṁ ṇavahiṁ satēhiṁ saṭṭēhiṁ 21960 samasuṇṇagaṁ avaṇētūṇa bhāgō, laddhāṇi bāvaṇṇaṁ jōyaṇasatāṇi paṇṇahāṇi aṁsāṇaṁ ca aṭṭhārasa [sahassā bē] satā u tēvaḍhā 18263, tēhintō kōsātijāvantāvapamāṇāṇi āṇētavvāṇi. ēsā paḍhamamaṇḍalatthāṇaṁ abhijimādigāṇaṁ bārasaṇhaṁ ṇakkhattāṇaṁ muhuttagatī. ēvaṁ sēsāṇa sādhētavvā. [271]

[p. 65]maṇḍalaparirayarāsī saṭṭhīya vibhājitammi jaṁ laddhaṁ // JoisKa.272ab [gāhā]
sā sūramuhuttagatī tahiṁ tahiṁ maṇḍalē ṇiyayā // JoisKa.272cd [gāhā]

icchitassa maṇḍalaparirayassa saṭṭhīya 60 bhāgē hitē laddhaṁ tāvatiyāṇi jōyaṇāṇi vahiṁ tahiṁ maṇḍalē sūrassa muhuttagatī. jahā-paḍhamamaṇḍalaṁ tiṇṇi sayasahassāṇi paṇṇarasa sahassāṇi ṇauyāṇi 315090 kiñci visēsūṇāṇi, ētēsiṁ saṭṭhīya 60 bhāgō, samaṇuṇṇā paḍhamēṇa laddhāṇi bāvaṇṇaṁ jōyaṇasayāṇi, ekkāvaṇṇāṇi yō- 5251, chēdaṁsā tibhāgēṇōvaṭṭitā jāyā dubhāgā 1/2, ēsā paḍhamamaṇḍalasūramuhuttagatī ēvaṁ savvattha. [272]

bāvaṭṭhiṁ puṇa rūvā tēvīsaṁ aṁsagā ya boddhavvā // JoisKa.273ab [gāhā]
dō ccēva ēkavīsā chēdō puṇa tēsi boddhavvō // JoisKa.273cd [gāhā]

ētēhi tu bhajitavvō maṇḍalarāsī havēja jaṁ laddhaṁ // JoisKa.274ab [gāhā]
sā sōmamuhuttagatī tahiṁ tahiṁ maṇḍalē havati // JoisKa.274cd [gāhā]

puvvagāhāṇipphattī — jadi sattarasahiṁ candōdayasatēhiṁ aṭṭhasaḍēhiṁ 1768 aṭṭhārasa sūrōdayasayāṇi tīsāṇi 1830 labhanti ekkēṇa candōdaēṇa kiṁ labbhati ? tti phalē saṅkāmitē addhēṇa ōvaṭṭitē aṁsā ṇava sayā paṇṇārā 915, chēdō aṭṭha sayā culasīyā 884, ētē sūrassa maṇḍalagatīkālēṇa saṭṭhīya 60 muhuttēhiṁ guṇētavva tti saṭṭhīya 60 catubbhāgō paṇṇarasa 15, chēdassa caubhāgō bē sayā ekkavīsā 221, aṁsāṇaṁ paṇṇarasaguṇāṇaṁ chēdēṇa bhāgē hitē laddhā bāvaṭṭimuhuttā tēvīsaṁ ca ēkavīsadusayabhāgā 62 23/221, ētāvatā kālēṇa candō maṇḍalaṁ pariyattati tti ētēṇa rāsiṇā savaṇitēṇaṁ tērasahiṁ sahassēhiṁ sattahiṁ satēhiṁ paṇuvīsēhiṁ bēekkavīsasatamāgēhiṁ 13725/221 bhāgaparivattēhiṁ icchiyamaṇḍalaparirayassa bhāgō, laddhā sōmassa muhuttagatī hōti tahiṁ tahiṁ maṇḍalē tti. jahā — puvvvōvadigussa paḍhama[p. 66] maṇḍalaparirayassa bēhiṁ satēhiṁ ēkatrīsēhiṁ 221 guṇitassa tērasahiṁ sahassēhiṁ sattahiṁ satēhiṁ paṇuvīsēhiṁ 13725 bhāgō, laddhāṇi pañca jōyaṇasahassāṇi tēvattarāṇi 5073, aṁsāṇa satta sahassāṇi ṇava sayā paṇṇaṭṭā chēdā tērasa sahassā satta sayā paṇuvīsa 7965/13725 tti. ētēhintō kōsādīṇi āṇētavvāṇi. ēsā candassa paḍhamamaṇḍalē muhuttagati ti. ēvaṁ savvattha. [274]

ṇakkhatta-sūra-sasiṇō ēsā bhaṇitā u maṇḍalammi gatī // JoisKa.275ab [gāhā]
ētō uḍuparivāḍiṁ vocchāmi ahāṇuputvīya // JoisKa.275cd [gāhā]

[maṇḍalē muhuttagati tti caudasamaṁ pāhuḍaṁ samattaṁ]


---------------------------------------------------------------------
[15. pannarasaṁ uḍu tti pāhuḍaṁ]

bē ādiccā māsā ēgaṭṭhī tē havanta’hōrattā // JoisKa.276ab [gāhā]
ētaṁ uḍuparimāṇaṁ avagatamāṇā jiṇā bēti // JoisKa.276cd [gāhā]

ettha ādiccamāsā tīsaṁ divasā addhadivasō ya 30॥, bē māsā uḍu tti biguṇitā ēgaḍhidivasā 61 uḍuparimāṇaṁ. [276]

sūrauḍussā’ṇayaṇē pavvaṁ paṇṇarasasaṅguṇaṁ ṇiyamā // JoisKa.277ab [gāhā]
tihisaṅkhittaṁ santaṁ bāvaṭṭhībhāgaparihīṇaṁ // JoisKa.277cd [gāhā]

biguṇēgaṭṭhīya jutaṁ bāvīsasatēṇa bhājitē ṇiyamā // JoisKa.278ab [gāhā]
jaṁ laddhaṁ tassa puṇō chahiṁ hita sēsaṁ uḍū hōti // JoisKa.278cd [gāhā]

[p. 67]sēsāṇaṁ aṁsāṇaṁ bēhi u bhāgē hitammi jaṁ laddhaṁ // JoisKa.279ab [gāhā]
tē divasā ṇātavvā hōti pavattassa ya uḍussa // JoisKa.279cd [gāhā]

tē ya uḍū āsāḍhabahulapāḍivatappavattā. jugādīō pavattō diṇarāsī ōmarattasuddhō sō biguṇō ēgaṭṭhijutō bāvīsēṇa satēṇa 122 bhāgaladdhō sarūpō uḍū bhavati. [278]

sēsāṇaṁ aṁsāṇaṁ chēdantaraṁ gatāṇaṁ bihiṁ bhāgē hitēḥ gataṁ tavva(? hitē āgataṁ pavattamāṇassa uḍussa) divasā hōti. [279]

pāusa 1 vāsārattō 2 saradō 3 hēmanta 4 vasanta 5 gighā 6 ya // JoisKa.280ab [gāhā]
ētē khalu cha ppi uḍū jiṇavaradiṭṭhā maē siṭṭhā // JoisKa.280cd [gāhā]

icchāuḍū biguṇitō rūvūṇō biguṇitō u pavvāṇi // JoisKa.281ab [gāhā]
tassa’ddhaṁ hōti tidhī jattha samattā uḍū tīsaṁ // JoisKa.281cd [gāhā]

jattha(?ettha) uddēsatō-paḍhamō uḍū katisu pavvēsu gatēsu katitthiyaṁ [tidhīyaṁ] samattō ? tti ettha karaṇaṁ-icchāuḍū ekkō thāvitō, sa biguṇō rūcūṇō ēkō cēva, puṇō biguṇō ya jāyāṇi ēyāṇi pavvāṇi, tē paḍirāsiyā tēsiṁ addhaṁ ēkō, ēsa tidhī, tattha samattō ya uḍū, ēvaṁ jugāditō āḍhavētūṇaṁ bē pavvāṇi gantūṇaṁ pāḍivatē paḍhamō uḍū samattō ti. ēvaṁ bitiyauḍū katisu pavvēsu katitthīyaṁ ca samappēti ? ti ettha karaṇaṁ--bitiō tti bē 2 thāvitā, bē biguṇā cattāri 4, rūvūṇā biguṇā jāyāṇi cha 6 pavvāṇi, ti] paḍirāsētūṇaṁ tēsiṁ addhaṁ tiṇṇi 3 tidhī, ēvaṁ bitiō uḍū jugādītō cha pavvāṇi gantūṇaṁ kattiyabahulassa tatiyāē samappati tti. ēvaṁ savvattha. [281]

ēvaṁ diṇarāsīṇaṁ gāhā —

[p. 68]tatiyammi tu atirattaṁ kātavvaṁ sattamē ya pavvammi // JoisKa.282ab [gāhā]
vāsa-hima-gimhakālē cātummāsē vidhīyatē // JoisKa.282cd [gāhā]

vāsāpakkhē tatiē sattamē ya pakkhē atirattaṁ. ēvaṁ hēmantāṇa pi tatiya-sattamēsu pakkhēsu. ēvaṁ gimhāṇaṁ pi tatiya-sattamēsu. [282]

uḍusahitaṁ atirattaṁ, jugasahitaṁ hōti ōmarattaṁ tu // JoisKa.283ab [gāhā]
ravisahitaṁ atirattaṁ, sasisahitaṁ ōmarattaṁ tu // JoisKa.283cd [gāhā]

ēvamatirattaṁ uḍuādiṇā raviṇā ya pavattaē. ōmarattaṁ jugādiṇā candēṇa ya pavattatē ti. [283]

āsāḍhabahulapakkhē bhaddavatē kattiē ya pōsē ya // JoisKa.284ab [gāhā]
phagguṇa-vaisāhēsu ya atirattaṁ hōti boddhavvaṁ // JoisKa.284cd [gāhā]

ētēsu atirattapakkhēsu pakkhiga-cāummāsigāṇi paḍikkamaṇagāṇi ōmarattēsu ti. [284] ettō sagacariyāgāhāō —

ēkantaritā māsā tidhī vi jāsu tu uḍū samappanti // JoisKa.285ab [gāhā]
āsāḍhādī māsā, bhaddavatādī tidhī savvā // JoisKa.285cd [gāhā]

ēkantariyā māsā vidhī vi jāsu ya uḍū samappanti, jahā —bhadava-kattiya-pōsa-phagguṇa-vaisāha-āsāḍhēsu, ētēsu chasu māsēsu cha uḍū samappanti, ṇa aṇṇēsu māsēsu tti. tidhī vi ēvamēva — pāḍivata tatiyā pañcamī sattamī ṇavamī ēkādasī tērasī pañcadasī bahulapakkhē, bitiyā cautthī chaṭṭhī aṭṭhamī dasamī bārasī cōdasī sukkapakkhē. ētāō paṇṇarasa tidhīō jugassa puvaḍhē jāsu uḍū samappanti paṇṇarasīē. tē cēva jugassa pacchimaddhē vi māsā tiṣī ya, ētēsu paṇṇarasa uḍū samappanti ti. [285]

[p. 69]tiṇṇi sayā pañca ’dhigā aṁsā chēdō sayaṁ tu cottīsaṁ // JoisKa.286ab [gāhā]
ēgādibiuttaraguṇō dhuvarāsī ēsa kātavvō // JoisKa.286cd [gāhā]

sattaṭṭhi addhakhettē biga-tigaguṇiyā samē divaḍhē ya // JoisKa.287ab [gāhā]
aṭṭhāsītī pussō sojjhō abhijimmi bātālā // JoisKa.287cd [gāhā]

ētāṇi sōdhayittā jaṁ sēsaṁ taṁ tu hōti ṇakkhattaṁ // JoisKa.288ab [gāhā]
ravi-sōmāṇaṁ ṇiyamā tīsāya uḍūsamattīsu // JoisKa.288cd [gāhā]

kō uḍū kahiṁ candaṇaksvattē sūraṇakkhattē vā samappati ? tti tiṇṇi sayā pañcuttarā aṁsā, chēdō cottīsaṁ sataṁ 305/134, ēsa dhuvarāsī ekkādigēhiṁ biuttarēhi icchitauḍūhi ya guṇētavvō, tattō sūrassa pussādī candassa abhijīādī sōdhaṇaṁ kātavvaṁ, jahā — sūrassa aṭṭhāsītaṁ 88 abhijissa bātālā 42 addhakhettē sattaṭṭhī 67 samē khettē cottīsasataṁ 134 divaḍakhettē bē satā ēgāhigā 201 ya sōdhaṇaṁ ṇa gacchati tahiṁ ṇakkhattē candō sūrō ti. ētēṇa karaṇaṇibandhēṇa uddēsagā kātavvā, jahā — paḍhamō uḍū kahiṁ candaṇakkhattē sūraṇakkhattē vā samappati ? ti ēsa dhuvarāsī canda-sūrāṇaṁ duhā paḍirāsitō ēkēṇa rāsī paḍhamēṇa uḍuṇā guṇitā tattiyā cēva, sūrassa pūsādisōdhaṇēṇaṁ ettō aṭṭhāsīti 88 suddhā, sēsā bē satā sattarā 217, ettō āsilēsā sattaṭṭhīya 67 suddhā, sēsaṁ divaḍū sataṁ 150, ettō mahā cottīsēṇa satēṇaṁ 134 suddhā, sēsā sōlasa, ēvaṁ sūrō puvvāṇaṁ phagguṇīṇaṁ sōlasa cottīsasayamāgē 16/134 ōgāhitūṇa paḍhamaṁ uḍū samāṇēti, ettō muhuttādigā āṇētavvā. abhijissa dhuvarāsītō bātālīsā 42 suddhā, sēsā bē satā tēvaṭhṭhā 263, ettō samaṇō cottīsēṇa satēṇa 134 suddhō, sēsaṁ ēgūṇattīsaṁ sataṁ 129, dhaṇihāṇaṁ ēgūṇattīsaṁ sayaṁ cottīsasatabhāgāṇaṁ 129/134 ōgāhitūṇa candō sūrapaḍhamaṁ uḍū samāṇēti. ēvaṁ savvattha. ēsa dhuvarāsī bitiyaṁ icchantēhiṁ tihiṁ guṇētavyō, tatiyaṁ pañcahiṁ, cautthaṁ sattahiṁ. ēvaṁ visamēhi tīsaṁ pi uḍū guṇētavva tti. [288]

[p. 70]cattāri uḍusayāī biuttarāī jugammi candassa // JoisKa.289ab [gāhā]
tēsi pi ya karaṇavidhi vocchāmi jahāṇupuvvīya // JoisKa.289cd [gāhā]

candassutuparimāṇaṁ cattāri tu kēvalā ahōrattā // JoisKa.290ab [gāhā]
sattattīsaṁ aṁsā sattaṭṭikatēṇa chēdēṇaṁ // JoisKa.290cd [gāhā]

candauḍussāṇayaṇē pavvaṁ paṇṇarēsasaṅguṇaṁ ṇiyamā // JoisKa.291ab [gāhā]
tidhisaṅkhittaṁ santaṁ bāvaṭṭhībhāgaparihīṇaṁ // JoisKa.291cd [gāhā]

cottīsasayābhihataṁ pañcuttaratisayasañjutaṁ vibhayē // JoisKa.292ab [gāhā]
cha(?chā)hi tu dasuttarēhi ya satēhiṁ laddhā uḍū hōnti // JoisKa.292cd [gāhā]

jugāditō bitiyassa pavvassa ekkārasīyaṁ kō candauḍu ? ti paṇṇarasasaṅguṇaṁ tidhisaṅkhittaṁ ti jugāditō jātā divasā rūcūṇā paṇuvīsā, ētē guṇitā cottīsēṇa satēṇa 134 jāyā tettīsaṁ sayā paṇṇāsā 3350, etthaṁ tiṇṇi sayā pañcuttarā 305 pakkhittā, jātā chattīsaṁ satā paṇapaṇṇā 3655, ētēsiṁ chahiṁ satēhiṁ dasuttarēhiṁ 610 bhāgō, bhāgaladdhaṁ pañcamē uḍū , aṁsā ya cha ssatā pañcuttarā 605, tatō [laddhāṇaṁ chahiṁ bhāgō, sēsā pañca sarūvā cha ppāusādigā, gimhō vaṭṭatē,] sēsaaṁsā cottīsēṇa satēṇa 134 vibhattā, laddhā cattāri divasā auṇattaraṁ ca cottīsasayabhāgā di 4 69/134, ettō muhuttādiyā āṇētavvā. [292]

sēsāṇaṁ aṁsāṇaṁ cottīsēṇaṁ satēṇa hātabbō // JoisKa.293ab [gāhā]
jaṁ laddhaṁ tē divasā candassa uḍūpavaṇṇassa // JoisKa.293cd [gāhā]

ēsā sutatthā gāhā. [293]

[p. 71]ravidhuvarāsī puvvaṁ va guṇitē bhajitē sagēṇa chēdēṇaṁ // JoisKa.294ab [gāhā]
jaṁ laddhaṁ sō divasō sōmassa uḍūsamattīēṁ // JoisKa.294cd [gāhā]

ettha puvvasiṭṭhō dhuvarāsī sūrauḍussa tiṇi sayā pañcuttarā cottīsasayabhāgāṇaṁ 305/134, ētē ekkādibiuttarēhiṁ ōjarāsīhiṁ icchitēhiṁ guṇitā sacchēdaladdhā tidhī hōti ti. ettha uddēsō — paḍhamauḍū candassa karaṇaṁiyaṁ(?katitthiyaṁ) tidhīyaṁ samattō ? ti ēgēṇa guṇitassa rāsiṇō sacchēdēṇa bhāgē hitē laddhā bē divasā sattattīsaṁ ca cottīsasatabhāgā di 2 37/134, ettō muhuttādigā āṇētavvā, ēvaṁ candauḍū paḍhamō jugāditō dōsu divasēsu sattattīsāē cottīsasatabhāgēsu ya [gatēsu] samatō. tidhīsu pavvādhigāsu pavvacchiṇṇā pavvā hōti, sēsā tidhī tidhibhāgā ya. [294]

sō cēva dhuvō rāsī guṇarāsī vi ya havanti tē cēva // JoisKa.295ab [gāhā]
ṇakkhattasōdhaṇāṇi vi parijāṇasu puvvabhaṇiyāṇi // JoisKa.295cd [gāhā]

ettha uddēsō-paḍhamō uḍū kahiṁ ṇakkhattē samattē ? ti, sō caiva dhuvō rāsī ekkēṇa guṇitō, ettō cēva abhijī bātālīsāē 42 suddhō, sēsā vē satā. tēvaṭṭhā 263, ettō cottīsēṇa satēṇa 134 savaṇō suddhō, sēsaṁ ēgūṇattīsa sayaṁ 129, ēvaṁ paḍhamō candō uḍū dhaṇiṭṭhāṇaṁ ēgūṇattīsaṁ sayaṁ 129 avagāhitūṇa samattō. ettō muhuttādigā āṇētavva tti [paḍhamō] uḍū candassa samattō, paṇṇarasa bhāgā ētō visuddhāṇi. [295]

[uḍu tti paṇṇarasamaṁ pāhuḍaṁ samattaṁ 15]


---------------------------------------------------------------------
[16. sōlasamaṁ visuva tti pāhuḍaṁ]

āsōya-kattiyāṇaṁ majjhē vaisāha-cettamajjhē ya // JoisKa.296ab [gāhā]
ettha samamahōrattaṁ, taṁ visuvaṁ ayaṇamajhē u // JoisKa.296cd [gāhā]

[p. 72]paṇṇarasamuhutta diṇō, divasēṇa samā ya jā havati rātī // JoisKa.297ab [gāhā]
sō hōti visayakālō diṇa-rātīṇaṁ tu saṅghimmi // JoisKa.297cd [gāhā]

āsōya-kattiyāṇaṁ majhē ti āsōyamāsassa jōṇhapakkhē [kattiyamāsassa kālapakkhē] dakkhiṇāyaṇa-visuvāṇaṁ jahājoggaṁ ettha sambhavō. vēsāha-cettamajjhē tti cettassa jōṇhapakkhē vaisāhassa kālapakkhē ettha uttarāyaṇa-visuvāṇaṁ jahājoggaṁ sambhavō. ettha samamahōrattaṁ divasō rātī ya samāō, divasa-rātī samattaṁ taṁ visuvaṁ ti  vuccati, ravimaṇḍalamajjhassa ṇāma visuvaṁ ti, taṁ ca abhitarātō maṇḍalātō bāṇautimaṁ maṇḍalaṁ, bāhirāṇantarātō vi ēmēva. ettha kiṁ māṇaṁ 1 abhiyissa vatthantāvā(1 jāvantāvā) kammavihāṇaṁ kātavvaṁ. diṇa-rātīṇaṁ sandhikālō visuvakālō tti. [297]

icchitavisuvā biguṇā rūvūṇā chagguṇā bhavē pavvā // JoisKa.298ab [gāhā]
puvvaddhā hōti tidhī ṇātavvā savvapavvēsu // JoisKa.298cd [gāhā]

etthuddēsō — paḍhamaṁ visuvaṁ kassa pavvassa kā vidhīyaṁ hōti ? ti paḍhamaṁ visuvaṁ ti rūvaṁ 1 thāvitaṁ, taṁ biguṇaṁ bēṇṇi 2 rūvāṇi, rūvūṇaṁ ti ēkaṁ 1 jātaṁ, chagguṇaṁ jāyāṇi cha 6 ppavāṇi, pavvaṁ divasādi cha 6 ppaḍirāsitāṇi, tēsiṁ addhaṁ tiṇṇi 3, ēvaṁ tatiyā tidhī, ēvaṁ paḍhamaṁ visuvaṁ chasu pavvēsu gatēsu tatiyāē hōti tti. etthēva tatiyaṁ visuvaṁ katō hōti ? ti gāhatthēṇa tiṇṇi biguṇā rūvūṇā pañca 5, chagguṇā tīsaṁ 30 pavvā, paḍirāsētūṇa pavvaddhaṁ tidhī paṇṇarasī 15, ēvaṁ tatiyaṁ visuvaṁ tīsāya pavvēsu gatēsu pañcadasīyaṁ hōti. ēvaṁ savvattha. [298] ahavā —

rūvūṇa visuva guṇitē chalasītisatē khivāhi tēṇavutiṁ // JoisKa.299ab [gāhā]
paṇṇarabhājitaladdhā pavvā, sēsā tidhī hōti // JoisKa.299cd [gāhā]

[p. 73]paḍhamaṁ visuvaṁ kassa pavvassa kā tidhīyaṁ hōti ? ti paḍhamaṁ ti rūvaṁ 1 thāvitaṁ, taṁ rūvūṇaṁ jātamāgāsaṁ 0, āgāsēṇa chalasītaṁ sayaṁ guṇitaṁ 186 jātaṁ āgāsaṁ 0, etthā''kāsē tēṇavutī pakkhittā, ētīsē paṇṇarasahiṁ 15 bhāgō, bhāgaladdhā cha ppavvā, tatiyā ya tidhi tti tatiyaṁ ti tiṇi 3 thāvitā, gāvatyēṇa savvaṁ kātavvaṁ, tiṇṇi rūvāṇi [rūvūṇāṇi bē 2] bēhiṁ chaḍasītaṁ sayaṁ 186 guṇitaṁ, jāyā tiṇṇi sayā bāvattarā 372, ettha tēṇautī diṇṇā, jāyā cattāri sayā paṇṇaṭṭhā 465, ētēsiṁ bhāgō paṇṇarasahiṁ, laddhā tīsaṁ 30 pavvā paṇṇarasī 15 ya tidhi ti. [299] adhavā —


	      iṅgatīsā ōjaguṇā pañcahi bhajitavva tiguṇa aṁsā u
	     // JoisKa.300ab [gāhā]
tihiō bhavanti samvēsu cēva visuvēsu ṇātavvā // JoisKa.300cd [gāhā]

ekkattīsā ekkēṇa guṇitā ettiyā cēva 31, pañcahiṁ bhāgō, bhāgaladdhā cha 6 ppavvā, sēsō [ēkō] aṁsō, sō tiguṇō, tatiyā tidhi ti. ekkattīsā tatiyaṁ visuvaṁ ti pañcahiṁ guṇitā pañcahiṁ bhāgō, bhāgaladdhā tīsa pavvā, aṁsā pañca tiguṇā pañcadasī. ēvaṁ savvattha. [300]

adhavā —

pavvā ya chaḍādikkā duvālasādhika dasāvasāṇā tu // JoisKa.301ab [gāhā]
tigamādigā vi ya tidhī chaḍuttarā savvavisuvēsu // JoisKa.301cd [gāhā]

chaādi bārasabārasauttaraṁ dasagacchantaṁ gādharaṇaṁ ṇātavvaṁ, cha hāvitā, ētē paḍirāsitūṇa bārasa pakkhittā jātā aṭṭhārasa 18, puṇō paḍirāsitūṇa bārasa pakkhittā jāyā tīsā 30, ēvaṁ jāva dasa paḍirāsiya paḍipuṇṇā tāva kātavvāṇi visuvapavvāṇi. tidhi ti tikādikā chaḍuttarā dasagacchagatā. jahā — tiṇṇi thāvitā, tē paḍirāsētūṇa cha pakkhittā jātā ṇavamī, tē paḍirāsētūṇa cha pakkhittā jāyā paṇṇarasī, tē paḍirāsētūṇa cha pakkhittā jāyā ekkavīsā, ētē paṇṇarasahiṁ [p. 74]chētūṇaṁ jaṁ bhāgaladdhaṁ pavvaṁ samarāsīhiṁ chūṭa, puṇō cha paḍirāsitā jattha chūḍhā jāyā bārasa tti, ētāō tidhīō pañca jugassa puvvaddhē. pacchimaddhē vi ētāō cēva tidhīō. [301] etthaṁ pavvatidhīṇaṁ āgatēllagāhāō —

chakkaṭṭhārasa tīsā tētālā pañcavaṇṇa aṭṭhaṭṭhī // JoisKa.302ab [gāhā]
tadha ya asīti biṇautiṁ pañcadhiyasayaṁ ca sattarasaṁ // JoisKa.302cd [gāhā]

cha pavvā 6 aṭṭhārasa 18 tīsā 30 tētālā 43 paṇapaṇṇā 55 aṭṭhasaṭṭhi 68 tti pavvāṇi, asīti 80 bāṇautiṁ 92 sayaṁ pañcadhigaṁ 105 sataṁ ca sattarasādhigaṁ 117. ēyāṇi ca pavvāṇi tti. [302] idāṇiṁ tidhi tti—

tatiyā ṇavamī yatidhī paṇṇarasī chaṭṭi bārasī cēva // JoisKa.303ab [gāhā]
jugapuvvaddhē ētā, tā cēva havanti pacchaddhē // JoisKa.303cd [gāhā]

tatiyā ṇavamī paṇṇarasī chaṭṭhī bārasi tti. puṇō vi tā caiva ti. ettha lakkhaṇagāhāō —

ayaṇapamāṇō rāsī jugabhēdē puṇō phalāṇi kātūṇaṁ
ōja dubhāgaṁ icchaṁ kātūṇa phalāṇi laddhāṇi
sēsātō rāsīō phalabhēdaguṇāhiṁ jaṁ havati laddhaṁ
phalabhēdā ṇātavvā sēsēhi vi bhēdabhēdāō

ettha rikkhāṇayaṇē uddēsā — paḍhamaṁ visuvaṁ kahiṁ ṇakkhattē hōhiti ? tti gādhatthēṇaṁ karaṇajōjaṇā —jadi dasahiṁ visuvēhiṁ sattasaṭṭhī candapajjayā labbhanti dubhāgavisuvē sē kati candapajjayā 1 dubhāgō icchaṁ ti aṇuvātajōyaṇāē diḍhaṁ vīsā, sattaṭṭhīē laddhāṇi tipajjayā, tēhiṁ ṇa kajaṁ, sēsā satta vīsōyagā panjaēsu bhāgaṁ ṇa dēti tti aṭṭhārasahiṁ satēhiṁ [tīsēhiṁ] sattaṭṭhibhāgēhiṁ 1830/67 guṇēhāmō tti samasuṇṇōvaṭṭitē sattahiṁ tēsīyasayaguṇā 183 bārasa satā ekkāsīyā 1281, bēhi cchēdēṇa sattadviguṇitā jātaṁ cottīsaṁ sayaṁ 134, ettha sambō uddhakaraṇavihī kātavvō aṁsēhintō-abhijī bātālīsāē suddhō, sēsātō sacchēdēṇa bhāgahitaladdhā [p. 75] ṇava, aṁsā tettīsā, ēvaṁ samaṇādiyaṁ ṇakkhattaṁ dasamaṁ rōhiṇīō, ēvaṁ paḍhamaṁ visuvaṁ rōhiṇīṇaṁ tettīsa cottīsasatabhāgē 33/134 ōgāhitūṇa hōti tti. ēvaṁ candutthaṁ visuvaṁ katamammi candaṇakkhattē hōti 1 ti jadi dasahiṁ visuvēhi sattaṭṭhiṁ candapajjayā labbhanti sattahiṁ dubhāgavisuvēhiṁ kati pajjayā labbhāmō ? tti laddhā tēvīsaṁ pajjayā tēhiṁ ṇa kajjaṁ, sēsā ṇava vīsōvayā ṇakkhattāṇi kāhāmō tti aṭṭhārasasatēhiṁ tīsēhiṁ 1830 sattaṭṭhibhāgēhiṁ guṇēhāmō ti, avagatē samasuṇṇē tēsītasataṁ 183 ṇavahiṁ 9 guṇitaṁ, chēdō vi sattaṭṭhī bēguṇitō, asēhiṁ abhijibātālīsāē. 42 suddhō cottīsēṇa satēṇa 134 bhāgaladdhā ekkārasa samaṇādigaṁ magasiraṇakkhattaṁ [suddhaṁ], sēsēhintō [adā] sattaṭṭhī suddhā, sēsā cōvaṭṭhī 64, ēvaṁ cautthaṁ visuvaṁ puṇavvasussa causaṭṭhī cottīsasayabhāgē 64/134 avagāhitūṇaṁ hōti ti. ēvaṁ dasasu vi sūravisuvēsu candaṇakkhattāṇi āṇētavvāṇi ti. puṇō vi — jadi dasahi visuvēhiṁ candassa sattaṭṭhiṁ pajjayā labbhanti ṇavahiṁ dubhāgavisuvēhiṁ [kati pajjayā] labbhāmō ? ti laddhaṁ tīsaṁ pajayā tēhiṁ ṇa kajaṁ, sēsā tiṇṇi, puvvalakkhaṇēṇaṁ tihiṁ tēsītasataguṇitaṁ 183 abhiyibātālīsāyē 42 suddhā, sēsā cottīsēṇaṁ satēṇa 134 bhāgaladdhā tiṇṇi samaṇādigā, sēsaṁ pañcuttaraṁ sayaṁ 105. ettha sayabhisayāṇaṁ bhōgō sattaṭṭhīya pakkhittā, jātā bāvattaraṁ sataṁ 172, ettō puvvā bhaddavatā cottīsēṇa satēṇa 134 suddhā, ēvaṁ uttarāṇaṁ bhaddavatāṇaṁ aṭṭattīsaṁ cottīsasatabhāgē 38/134 avagāhitūṇaṁ visuvō tti pañcamaṁ. [303]

rōhiṇi vāsava sādī aditī ahivuḍḍhaī mitta piudēvā // JoisKa.304ab [gāhā]
āsiṇi vīsandēvā anjamaṇā iha visuvarikkhā // JoisKa.304cd [gāhā]

dakkhiṇamayaṇē sūrō pañca vi visuvāṇi vāsudēvēṇa // JoisKa.305ab [gāhā]
jōjēti uttarēṇa vi ādiccō āsadēvēṇa // JoisKa.305cd [gāhā]

[p. 76]ettha vi puvvavidhāṇēṇa ādicaṇakkhattāṇi aṇuvātēṇa āṇētavvāṇi ti. jahā — jadi dasahiṁ visuvēhiṁ pañca sūraṇakkhattapajjayā labhanti dubhāgavisuvēṇa kiṁ labbhāmō ? ti laddhā caubbhāgā. ēvaṁ aṭṭhārahiṁ satēhiṁ tīsēhiṁ sattaṭṭibhāgēhiṁ 1830/67 guṇēhāmō tti chēdaguṇakārā addhēṇōvaṭṭitā “aṁsā aṁsaguṇa” tti jāyā aṁsā ṇava satā paṇṇārā 915, chēdō cottīsaṁ sataṁ 134 aṁsēhintō pūsō aṭṭhāsītīya suddhō, sēsassa bhāgō chēdēṇa, bhāgaladdhā cha tēvīsaṁ cottīsasatabhāgā 6 23/134. ēvaṁ āsilēsādigaṁ sattamaṁ ṇakkhattaṁ sātī. ēvaṁ savvāṇi dakkhiṇāyaṇē visuvāṇi sātissa tēvīsaṁ bhāgē avagāhitūṇa sūrī karēti tti. puṇō kātavvaṁ — jadi dasahiṁ visuvēhiṁ sūraṇakkhattapajjayā pañca labhanti tihiṁ dubhāgēhiṁ kiṁ labbhāmō ? ti laddhā tiṇṇi catubhāgā, ētē aṭṭhārasahiṁ satēhiṁ tīsēhiṁ sattaṭṭhibhāgēhiṁ 1830/67 guṇēhāmō ti chēdaguṇakārā addhēṇa ōvaṭṭitā “aṁsā aṁsaguṇa” ti jāyā aṁsā sattāvīsaṁ sayā paṇatālā 2745, chēdō cottīsaṁ sataṁ 134, aṁsēhintō pūsō aṭṭhāsītīya suddhō, chēdēṇa ya bhāgē hitē laddhā ēgūṇavīsaṁ sayaṁ ca ekkāraṁ 19 111/134, asēhitō abhijivātālīsāē 42 suddhō, sēsā ēgūṇasattari 69, ēgūṇavīsāō asilēsātī tērasahiṁ 13 uttarāsāḍhāō suddhāō, sēsā chēdō tti “pañca dasa tērasa” tti pañcahiṁ 5 uttarābhavatā suddhā, sēsātō ekkēṇa 1 rēvatī suddhō, ēvaṁ āsōtīṇaṁ cottīsaṁ satabhāgō ēgūṇasattari 69/134 avagāhitūṇa sūrō uttarāyaṇavisuvāṇi karēti tti. [305]

dakkhiṇaayaṇē laggaṁ pañcasu visuvēhi hōti assē ya // JoisKa.306ab [gāhā]
uttaraayaṇē laggaṁ sātī visuvēsu pañcasu vi // JoisKa.306cd [gāhā]

dakṣiṇamayaṇē visuvēsu ṇahē abhijī rasātalē pūsō // JoisKa.307ab [gāhā]
uttaraayaṇē abhijī rasātalē ṇamatalē pūsō // JoisKa.307cd [gāhā]

[p. 77]jadi dasahiṁ visuvēhiṁ aṭṭhārasa satāṇi paṇatīsāṇi 1835 laggapajjayāṇi labhanti dubhāgavisuvēṇa kiṁ labbhāmō ? tti phalē saṅkantē laddhā ekkāṇauī 91 pajjayāṇaṁ, ṇa tēhiṁ kajaṁ, sēsā paṇṇarasa 15 vīsōvagā, ētē pañcabhāgēṇōvaṭṭitā jātā tiṇṇi caubhāgā 3/4, ṇakkhattaṁ kāhāmō tti aṭṭhārasahiṁ [satēhiṁ] tīsēhiṁ guṇēhāmō tti chēdaguṇakārā addhaṇōvaṭṭitā aṁsā aṁsaguṇā jāyā sattāvīsaṁ sayā paṇatālā 2745 chēdō cottīsasayaṁ 134, aṁsēhiṁ pūsō aṭṭhāsītīya 88 suddhō, sēsātō chēdēṇa bhāgaladdhaṁ ēgūṇavīsaṁ aṁsā sataṁ ēkāraṁ 19 111/134, ettō abhijī bātālāē suddhō, sēsā ēgūṇasattarī, ēgūṇavīsātē asilēsātī tērasa uttarāasāḍhā suddhā, [gā 171] sēsā cha, ettō “pañca dasa” tti pañcahiṁ uttarābhaddavatā suddhā, sēsā ekkā rēvatī suddhā, ēvaṁ savvāṇi dakkhiṇāyaṇavisuvāṇi āsōtīṇaṁ ēkūṇasattarīya 69 bhāgēsu hōti ti. ēvamēva tihiṁ tu dubhāgēhiṁ 3 uttarāyaṇaṁ kātavvaṁ ti tatō diḍhē sātīya tēvīsāya cottīsasayabhāgēhiṁ 23/134 laggēsu savvāṇi uttarāyaṇavisuvāṇi hōti tti. jadā sūrō sādīhiṁ hōti tadā puvvavilaggaṁ āsōtīō, ētēsiṁ mājhē abhijī tamhā majjhantigavilaggaṁ hōti, ētēsiṁ cēva bitiyassa suddhamajjhē pūsō hōti tamhā rasātalē pūsō. jayā sūrō vi āsōtīsu tadā puvvavilaggaṁ sātī, āsōtī-sātīṇaṁ majjhē pūsō tamhā majjhantikē pūsō, bitiyaddhamajjhē abhijī tamhā rasātalē abhijī uttarāyaṇē visuvē laggaṁ ti. ēvaṁ laggāṇi. [307]

maṇḍalamajjhatthamitō acakkhuvisayaṁ gatammi sūrammi // JoisKa.308ab [gāhā]
mattākālō kālō visuvassēva taṁ hi kālaṁ hi (?) // JoisKa.308cd [gāhā]

jadi dasahiṁ visuvēhiṁ aṭṭhārasa sūrōdayasatāṇi tīsāṇi 1830 labhanti dubhāgavisuvēṇa kiṁ labbhāmō ? tti phalē saṅkētē chēdaṁsēsu avagatasamasuṇṇassa tēsītassa sayassa 183 bēhiṁ bhāgē hīramāṇē laddhā ekkaṇauti 91 ahōrattā dubhāgō ta, ēsa du[bhā]gō ahōrattassa addhē bhavati, atō atthāpattīē ēgamattadivasassa rātīyaṁ ca sandhī hōti ti ettha sandēhō-sūrōdayasandhīhiṁ ? āu[p. 78] atthamaṇasandhimmi ? tti jamhā divasādī ahōratta tti vayaṇaṁ tamhā atthamaṇasandhīhiṁ ti. [308]

[visuvaṁ pāhuḍaṁ samattaṁ 16]


---------------------------------------------------------------------
[17. sattarasamaṁ vatīvātē ti pāhuḍaṁ]

ayaṇāṇaṁ saṁvēdhē ravi-sōmāṇaṁ tu bēhita jugammi // JoisKa.309ab [gāhā]
jaṁ havati bhāgaladdhaṁ vatipātā tattiyā hōti // JoisKa.309cd [gāhā]

bāvattarīpamāṇaṁ phalarāsī, icchitē tu jugabhēdē // JoisKa.31ab [gāhā]
icchitavativātaṁ pi ya icchaṁ kātūṇa āṇēhi // JoisKa.31cd [gāhā]

jaṁ havati bhāgaladdhaṁ taṁ icchaṁ ṇidisāhi savvattha // JoisKa.311ab [gāhā]
sēsē vi tassa bhēdē phalarāsissā ’ṇaē sigghaṁ // JoisKa.311cd [gāhā]

tti. 

ettha jugēṇa bāvattari vativātā. ravi-sōmā sagēsu ayaṇēsu paropparaṁ vativatanti ti vativātā. tēsiṁ ayaṇā bāvattari pamāṇaṁ ti gāyatthēhiṁ kātavvaṁ ti. jahā bāvattarivativātēhiṁ 72 jadi cauvvīsaṁ pavvasataṁ 124 lanbhati pañcahiṁ 5 vativātēhiṁ kati pavvāiṁ labbhāmō ? ti phalē saṅkantē caubhāgēṇōvaṭṭitē pañcahiṁ 5 guṇitāē ēkattīsāē 31 aṭṭhārasahiṁ bhāgē hitē laddhāṇi pavvāṇi aṭṭa ekkārasa ya aṭṭhārasabhāgā 8 11/18, ētē tidhī kāhāmō tti paṇṇarasaṇhaṁ bhāgō pañca 5, aṭṭhārasa 5/18 ya chēdassa ti bhāgō cha, pañcahiṁ 5 ekkārasa 11 guṇētūṇa chahiṁ 6 laddhā ṇava ēkō ya chabbhāgō 9 1/6, ēvaṁ chanbhāgō muhuttē kāhāmō ti tīsāē chabbhāgō pañca, pañca chēdassa chabbhāgō ekkō, pañcahiṁ ēgaṁ guṇētūṇaṁ ekkēṇa bhāgē hitē pañcēva 5, ēvaṁ pañcamō vativātō aṭṭhasu pavvēsu gatēsu ṇavamassa pavvassa ṇavasu tidhīsu gatāsu dasamīyaṁ tidhīyaṁ pañcasu muhuttēsu gatēsu pañcamō samattō pativātō ti. ēvaṁ savvēsu vativātēsu. 

[p. 79]pañcamē vativātē kiṁ candaṇakkhattaṁ ? ti, jadi bāvattarīya vativātēhiṁ sattaṭṭhī candaṇakkhattapajjayā lanbhanti pañcahiṁ vativātēhiṁ kiṁ labbhāmō ? ti phalē saṅkētē pañcahiṁ guṇitā sattaṭṭhī 67 bāvattarīya 72 laddhā cattāri panjayā, tēhiṁ ṇa kajaṁ, sēsā sattacattālā 47, sēsē ṇakkhattāṇi kāhāmō tti aṭṭhārasatēhiṁ tīsēhiṁ sattaṭṭhibhāgēhiṁ 1830/67 guṇēhāmō tti chēda-guṇakārā chabbhāgēṇōvaṭṭitā jāyā guṇakārō tiṇṇi sayā pañcuttarā 305, chēdō bārasa, “aṁsā aṁsaguṇa” tti aṁsā sattacattālīsā 47 tihiṁ satēhiṁ pañcuttarēhiṁ 305 guṇitā jāyā cōdasa sahassā tiṇṇi sayā paṇatīsā 14335, “chēdō chēdēṇa guṇō” sattaṭṭhī bārasaguṇā jāyā aṭṭha sayā cauruttarā 804, aṁsēhintō abhijijāvantāvā ekkāvīsā bārasahiṁ guṇitā bē sayā bāvaṇṇā 252 suddhā, sēsāṇaṁ chēdēṇa bhāgaladdhā sattarasa 17, sēsā cattāri sayā paṇṇārā 415, ētē muhuttē kāhāmōṁ tti tīsāchabbhāgō pañca 5 chēdassa chanbhāgō cottīsasayaṁ 134, aṁsēhitō pañcahiṁ guṇitēhintō chēdēṇa laddhā paṇṇarasa muhuttā paṇṇaṭṭhī cottīsasatabhāgā mu 15 65/134, uvari sattarasa 17 laddhā, tē hōti “pañca dasa tērasa-” [gā 171] ti tērasahiṁ puṇavvasū suddhō, sēsā cattāri, etthabbhantarē asilēsā addhakhetta tti paṇṇarasa 15 muhuttē ya pakkhittā jāyā tīsaṁ 30 muhuttā, ēvaṁ pussādigaṁ cautthaṁ ṇakkhattaṁ puvāō phagguṇīō bhuttāō, uttarāṇaṁ tīsaṁ muhuttē bhottūṇaṁ paṇṇaḍhi ca cottīsasayabhāgē mu 30 65/134 ōgāhitūṇaṁ pañcamō vativātō hōhiti tti. ēvaṁ savvattha. 

pañcamē vativātē kiṁ sūraṇakkhattaṁ? ti ettha karaṇaṁ — jati bāvattarīya 72 vativātēhiṁ pañca 5 sūraṇakkhattapanjayā labhanti pañcahiṁ vativātēhiṁ kiṁ labbhāmō ? tti phalē saṅkantē guṇitē ca laddhā paṇuvīsaṁ bāvattarīya bhāgā, ētē ṇakkhattāṇi kāhāmō tti aṭṭhārasahiṁ satēhiṁ tīsēhiṁ sattaṭṭhibhāgēhiṁ 1830/67 guṇēhāmō tti guṇa-gāra-chēdā chabbhāgēṇōvaṭṭitā guṇakārā tiṇṇi sayā pañcuttarā 305 guṇitā jāyā chāvattariṁ sayā paṇuvīsā 7625, “chēdā chēdaguṇā” bārasaguṇā sattaṭṭhī aṭṭha sayā caturuttarā 804, aṁsēhintō pūsassa cottālīsaṁ 44 bhāgā bārasaguṇā pañca sayā aṭṭhāvīsā 528 suddhā, sēsāṇaṁ chēdēṇa bhāgō, laddhā aṭṭha ṇakkhattā, ṇakkhattēsu bhāgaṁ ṇa dēnti ṇakkhattamāgē kāhāmō ti sattaṭṭhīya 67 pañcabhāgēhiṁ 5 guṇēhāmō ti sattaṭṭhīya sattaṭṭhibhāgō ekkō chēdassa sattavibhāgō, bārasa aṁsā ekkēṇa [p. 80]guṇitā tattiyā cēva, chēdō pañcahiṁ guṇitō jāyā saṭṭhī 60, saṭṭhīya aṁsāṇaṁ bhāgaladdhā ekkārasa pañca ya saṭṭhibhāgā 11 5/60, ētē muhuttē kāhāmō ti tīsāē saṭṭhīya ya samasuṇṇāvaṇayaṇē katē tiṇḍaṁ tibhāgō ēkō chaṇhaṁ ti[bhā]gō dōṇṇi, ekkēṇa guṇitāṇaṁ aṁsāṇaṁ dōhiṁ bhāgō, laddhā cē muhuttā dubhāgō ya mu 2 1/2, ēvaṁ aṭṭhamaṁ ṇakkhataṁ assilēsādīyaṁ visāhāō bhuttāō, aṇurādhāpaviṭṭhassa ekkādasa 11 divasā cē muhuttā muhuttaddhaṁ 2॥ ca, sūrassēsō pañcamō vativātō hōti tti. ēvaṁ savvavativātēsu kātavvaṁ. 

kahiṁ laggaṇakkhatē pañcamō vativātō ? ti ettha karaṇaṁ-jadi bāvattarīya 72 vativātēhiṁ aṭṭhārasa laggapajjayassayā paṇatīsāṇi 1835 labbhanti pañcahiṁ 5 vativātēhiṁ kiṁ labbhāmō ? ti phalē saṅkētē guṇitē ya laddhā pajjayāṇaṁ sataṁ sattāvīsaṁ 127, tēṇa ṇa kajja, sēsaṁ ēkattīsaṁ bāvattari bhāgā 31/72, ētē ṇakkhattē kāhāmō tti aṭṭhārasahiṁ satēhiṁ tīsēhiṁ sattavibhāgēhiṁ 1830/67 guṇēhāmō ti chēda-guṇakārā chabbhāgēṇōvaṭṭitā jāyā guṇakārā tiṇṇi sayā pañcuttarā 305, chēdō bārasa 12, “aṁsā aṁsaguṇa” ti tiṇṇi sayā pañcuttarā 305 ekkattīsāē 31 guṇā jāyā cauṇavuti sayā paṇapaṇṇā 9455, “chēdō chēdēṇa guṇō” aṭṭha sayā cauruttarā 804, aṁsēhintō pañcahiṁ satēhiṁ aṭṭhāvīsēhiṁ 528 puṇō suddhō, sēsāṇaṁ chēdēṇa bhāgō, laddhā ēkārasa 11 ṇakkhattā tēsīti 83 ca aṁsā, chēdō ya aṭṭha sayā cauruttarā 804, āsilēsādīō mūlō ekkārasahiṁ suddhō, jeḍḍāṇaṁ bhāgō cattāri sayā biuttarā 402 aṁsēsu tēsītīya 83 pakkhittā jāyā cattāri sayā paṇṇāsīyā 485 ēvaṁ puvvāṇaṁ asāḍhāṇaṁ ētē aṁsā uditā sakkhettā pañcamē vativātē ti. ēvaṁ savvattha. [309-311]

[vativātā pāhuḍaṁ sammattaṁ 17]


---------------------------------------------------------------------
[18. aṭṭhāramaṁ vāvaṁ-tāvakhettaṁ ti pāhuḍaṁ]

sūrapakkhēvayasōdhaṇatthaṁ imaṁ pāhuḍaṁ —

aṭṭhasu satēsu sūrō, candō asu satēsu asitēsu // JoisKa.312ab [gāhā]
tārā uvariṁ heṭṭhā samā ya candassa ṇātavvā // JoisKa.312cd [gāhā]

[p. 81]itō samātō avaṇītalātō uḍū aḍasu jōyaṇasatēsu 800 sūrō. tattō sūrātō uvariṁ asītijōyaṇēsu 80 candō. candāō uvari vīsāē 20 jōyaṇēsu sambōvarilīō tārāō. sūrassa heṭṭhā dasajōyaṇēsu 10 avalambaṇatārāō. ēvaṁ jōtisabāhalaṁ dasuttaraṁ jōyaṇasayaṁ 110 ti. [312]

cha cēva tu dasabhāgē jambuddīvassa dō vi divasakarā // JoisKa.313ab [gāhā]
tāvēnti dittalēssā abhantaramaṇḍalē santā // JoisKa.313cd [gāhā]

cattāri ya dasabhāgē jambuddīvassa dō vi divasayarā // JoisKa.314ab [gāhā]
tāvēti mandalēssā bāhiraē maṇḍalē santā // JoisKa.314cd [gāhā]

jambuddīvaṁ dasadhā. cha ca aravivarāṇi-bhāradhagō savvabbhatarē maṇḍalē thiccā dakkhiṇillē tiṇṇi dasabhāgē tāvēti, ēravatagō vitarō. mahāvidēhē punvāvarēṇaṁ bē bē dasabhāgā rayaṇīō. savvabāhiraē maṇḍalē ṭhitō ādicō bhāradhagō bē dasabhāgē tāvēti, ēravatagō vi. mahāvidēhē puvvāvarēṇaṁ rayaṇī hōti. [313-314]

mērussa majjhakārē jāva ya lavaṇassa rundachanmāgō // JoisKa.315ab [gāhā]
tāvāyāmō ēsō sagaḍuddhīsaṇṭhitō ṇiyamā // JoisKa.315cd [gāhā]

ētassa tāvassa jōyaṇēhiṁ āyāmō jahā — jambuddīvassa addhaṁ paṇṇāsaṁ  jōyaṇasahassāī 50000, lavaṇassa rundachabbhāgō tettīsaṁ jōyaṇasahassāṇi tiṇi satāṇi tettīsāṇi tibhāgō jōyaṇassa 33333 1/3, ētaṁ jambuddīvē  dubhāgē pakkhittaṁ tēsīrti jōyaṇasahassāī tiṇṇi satāṇi tettīsāṇi tibhāgō ya 83333 1/3, ēsō ṇiyatō tāvāyāmō sadā avaṭṭitō. [315]

chattīsē bhāgasatē saḍhē kātūṇa jambudīvassa // JoisKa.316ab [gāhā]
tattō dō dō bhāgē parivaiti hāyatē vā vi // JoisKa.316cd [gāhā]

[p. 82]jambuddīvaṁ chattīsāē bhāgasatēhiṁ [saddhēhiṁ] aravivarāṇiva chettā tattō ya bē bē bhāgā pavisantassa sūrassa ēkēkassa tāvō vaḍati, ṇikkhamamāṇassa hāyati tti. [316]

mandaraparirayarāsītiguṇē dasabhājitammi jaṁ laddhaṁ // JoisKa.317ab [gāhā]
taṁ havati tāvakhettaṁ abbhantaramaṇḍalagatassa // JoisKa.317cd [gāhā]

jadā savvanbhantaramaṇḍalaṁ gatō ravī tadā mandarammi kō tāvavikkhambhō ?  tti ettha karaṇaṁ — “vikkhambhavagga dasaguṇa karaṇi” [gā 196] ti mandaravikvaṁmassa dasa sahassāṇi 10000 saṁvagitassa dasakaraṇīguṇassa mūlaṁ parirayō ēkattīsaṁ jōyaṇasahassāṇi cha sayāṇi tēvīsāṇi 31623 dēsūṇa tti ēsa mandaraparirayō. ētassa tiguṇassa dasahiṁ bhāgē hitē laddhāṇi ṇava jōyaṇasahassāṇi cattāri ya sayāṇi chaḍasīyāṇi ṇava ya dasamāga yō- 9486 9/10 ti. ēsa [savvamantaramaṇḍalagatassa sūrassa] mandarammi tāvavikkhambhō. [317]

mandaraparirayarāsīviguṇē dasabhājitammi jaṁ laddhaṁ // JoisKa.318ab [gāhā]
taṁ havati tāvakhettaṁ bāhiraē maṇḍalē raviṇō // JoisKa.318cd [gāhā]

mandaraparirayassa puvvuddivassa ēkattīsāē sahassāṇaṁ chaṇhaṁ sayāṇaṁ tēvīsāṇaṁ 31623 viguṇāṇaṁ dasabhāgō tēvaḍisatā catuvvīsā cha ca dasamāgā 6324 6/10, jadā savvabāhiramaṇḍalē sūrō tadā mērummi ēsa tāvavikkhambhō tti. [318]

ādimamaṇḍalaparidhītiguṇē dasamājitammi jaṁ laddhaṁ // JoisKa.319ab [gāhā]
taṁ hōti tāvakhettaṁ abhantaramaṇḍalē raviṇō // JoisKa.319cd [gāhā]

jambuddīvaparirayē tiguṇē dasabhājitammi jaṁ laddhaṁ // JoisKa.320ab [gāhā]
taṁ hōti tāvakhettaṁ abbhantaramaṇḍalagatassa // JoisKa.320cd [gāhā]

[p. 83]bāhiraparirayarāsī tiguṇē dasabhājitammi jaṁ laddhaṁ // JoisKa.321ab [gāhā]
taṁ hōti tāvakhettaṁ abbhantaramaṇḍalagatassa // JoisKa.321cd [gāhā]

savvabhantaramaṇḍalagatassa sūrassa tadha cēva vikkhambhō. tassēva maṇḍalassa tiguṇassa dasabhāgē savvanbhantaragatē sūrē jambuddīvassa parirayassa tēguṇassa dasabhāgō jambuddīvaparirayē ātāvavikkhambhō sababhataragatē sūrē. savvabāhiramaṇḍalaparirayassa tiguṇadasabhāgō bāhiramaṇḍalaparirayō āyāvavikkhambhō. ēvaṁ savvattha tiguṇaparirayō dasabhāgō ātāvavikkhambhō. [321]

bāhiraparirayarāsībiguṇē dasabhātiyammi jaṁ laddhaṁ // JoisKa.322ab [gāhā]
taṁ hōi tāvakhettaṁ bāhiraē maṇḍalē raviṇō // JoisKa.322cd [gāhā]

bāhiramaṇḍalagatē ādiccē jahiṁ jahiṁ maṇḍalē ātāvavikkhambhō icchati tassa tassa maṇḍalaparirayassa biguṇasadasabhāgō jattha ātāvavikkhambhō tti, jadi dasahi bhāgēhiṁ tiṇṇi bhāgā labhanti tō icchitēṇa parirayēṇa kiṁ labbhāmō? tti ēvaṁ dasabhāgahāṇī gaṇijati tti. [322]

sūrassa mahattagatī divasassa''ṇa hōti abbhatthā // JoisKa.323ab [gāhā]
tattiyamettē dīsati tahiṁ tahiṁ maṇḍalē sūrō // JoisKa.323cd [gāhā]

icchitassa maṇḍalaparirayassa saṭṭhīya bhāgē hitē jaṁ laddhaṁ sā muhuttagatī tahiṁ tahiṁ maṇḍalē, ēsā mahattagatī divasaddhēṇa guṇitā ihagatassa purisassa tāvatigātō sūrō.cakkhupphāsaṁ havvamāgacchati ti. jahā —abhintarassa maṇḍalassa parirayō tiṇṇi jōyaṇasayasahassāṇi paṇṇarasa ya sahassāṇi ēgūṇaṇavutāṇi 315089 ētassa rāsiṇō saṭṭhīya 60 bhāgē hitē laddhā bāvaṇṇasatā ekkāvaṇṇā ēgūṇatīsaṁ ca savibhāgā 5251 29/60, ēsā abhitaramaṇḍalē raviṇō muhuttagatī. savvanbhantaragatē ca sūrē aṭṭhārasamuhuttō divasō, divasassa addhēṇa ṇavahiṁ muhuttēhiṁ muhuttagatī [p. 84]guṇitā jāyā sattacattālīsaṁ jōyaṇasahassāṇi bē satāṇi tēvaḍhāṇi ēkāvīsaṁ ca saṭṭhibhāgā 47263 29/60. ēvaṁ paḍhamamaṇḍalātō jadūrātō sūrō idhagatassa purisassa [cakkhupphāsa] hanvamāgacchati tti. [323]

sā cēva muhuttagatī guṇitā divasēṇa hōti puṇṇēṇaṁ // JoisKa.324ab [gāhā]
sō ātavavikkhambhō tahiṁ tahiṁ maṇḍalē raviṇō // JoisKa.324cd [gāhā]

sā cēva punvadiṭṭhā muhuttagatī sampuṇṇēṇa divasēṇaṁ aṭṭhārasahiṁ muhuttēhiṁ guṇitā ātāvavikkhambhō hōti tti cauṇauttiṁ sahassā pañca sayā chavvīsā bāyālīsaṁ ca saṭṭhibhāga 94526 42/60 ti. ēvaṁ savvattha. [324]

[vāvaṁ-tāvakhettaṁ ti aṭṭhārasamaṁ pāhuḍaṁ samattaṁ 18]


---------------------------------------------------------------------
[19. ēgūṇavīsaimaṁ divasāṇaṁ vaḍḍhi tti pāhuḍaṁ]

bārasa dhuvā muhuttā divasō, rattī vi hōti bārasigā // JoisKa.325ab [gāhā]
cha cca carā tu muhuttā atintirattiṁ ca divasaṁ ca // JoisKa.325cd [gāhā]

rattiṁatinti ayaṇammi dakkhiṇē, uttarē diṇamatinti // JoisKa.326ab [gāhā]
ēsō u ahōrattō tīsamuhuttō havati savvō // JoisKa.326cd [gāhā]

ēyāō pāgaḍatthāō gāhāō. [325-326]

[p. 85]tēsītasatavibhattē jaṁ laddhā cha ca [cara]muhuttā u // JoisKa.327ab [gāhā]
jaṁ laddhaṁ sā vaḍḍhī chēōdivasassa viṇṇēō // JoisKa.327cd [gāhā]

idāṇiṁ jadi tēsītēṇa divasasatēṇa 183 cha 6 muhuttā vaḍḍhī ekkassadivasassa kā vaḍḍhī ? diṭṭhā vē ēkaṭṭhibhāgā 2/61, ēsā uttarāyaṇē divasavaḍḍhī, dakṣiṇāyaṇē divasakhaō tti । jahā–jadi tēsītēṇa divasasatēṇa 183 cha 6 muhuttā khaya-vaḍḍhī ēkēṇaṁ divasēṇaṁ kā khaya-vaḍi ? tti phalē saṅkantē tibhāgēṇa ya ōvaṭṭitē bhāgaladdhā bē ēkadvibhāgamuhuttā mu2/61. ēsā divasē divasē khaya-vaḍḍhi ti. [327]

ādiccēṇa tu māsēṇa vaḍḍhatē hīyatē va māsassa // JoisKa.328ab [gāhā]
ekkō cēva muhuttō pavisantē ṇikkhamantē ya // JoisKa.328cd [gāhā]

jadi tēsītēṇa divasasatēṇa 183 [cha 6] muhuttā khaya-vaḍī ādighēṇa māsēṇa tīsāē divasēhiṁ addhadivasēṇa ya 30॥ kiṁ khaya-vaḍi ? ti savaṇṇitē aṁsā jāyā ēgaṭṭhī 61, chēdasāṇaṁ ēgaṭṭhibhāgē bē ōvaṭṭittāṇaṁ aṁsāṇaṁ ēgaṭṭhibhāgēṇēgō, chēdassa tēsītasatassa 183 ēgaḍibhāgē 61 tiṇṇi 3, puṇaravi chēdassa tibhāgēṇēkō 1 chaṇhaṁ 6 aṁsāṇaṁ tibhāgēṇa dōṇi 2, dasaaṁsāṇaṁ ca vajāvadhavattaṇēṇa(1) dōsu ēgaṭṭhā ētassa kēṇa bhāgēṇa diṇaṁ laddhō ekkō muhuttō khaya-vaḍi tti. [328]

abhantarammatigatē ādiccē havaï bārasamuhuttā // JoisKa.329ab [gāhā]
rayaṇī, adha divasō puṇa aṭṭhārasamō muṇēyavvō // JoisKa.329cd [gāhā]

[p. 86]bāhiratō ṇikkhamantē ādiccē havati bārasamuhuttō // JoisKa.330ab [gāhā]
divasō, adha rattī puṇa hōti u aṭṭhārasamuhuttā // JoisKa.330cd [gāhā]

pavvaṁ paṇṇarasaguṇaṁ tidhisaṅkhittaṁ bisaṭṭhibhāgūṇaṁ // JoisKa.331ab [gāhā]
tēsītasatēṇa bhajē jaṁ sēsaṁ taṁ vijāṇāhi // JoisKa.331cd [gāhā]

taṁ biguṇamēgasaṭṭhīyabhājitaṁ jaṁ bhavē tahiṁ laddhaṁ // JoisKa.332ab [gāhā]
taṁ dakkhiṇammi ayaṇē divasā sōdhē, khivē rattiṁ // JoisKa.332cd [gāhā]

taṁ cēva ya ayaṇē uttarammi divasammi hōti pakkhēvō // JoisKa.333ab [gāhā]
rattīō ōsaḍhē jāṇasu rātiṁ-diyapamāṇaṁ // JoisKa.333cd [gāhā]

pavvaṁ paṇṇarasaguṇaṁ tidhisaṅkhittaṁ suddhamahōrattaṁ tēsītasayā 183 vihattaṁ sēsaṁ uttarāyaṇaṁ bāvīsadivasasaya 122 diṭṭhaṁ, ettha kiṁ divasappamāṇaṁ ? kiṁ ca rātippamāṇaṁ 1 ti, bāvīsātō sayātō 122 biguṇitātō ēgaṭṭhīya 61 laddhā cattāri 4 muhuttā, bāhiratō pavisantē ādicē rayaṇī aṭṭhārasiyā divasō bārasagō, ēvaṁ rayaṇītō cattāri vōkasettā divasē bārasagē pakkhittā jātō sōlasagōṁ divasō cōdasigā rātī. ēvaṁ savvattha uttarāyaṇē. puvvakamēṇa tēṇēva diṭṭhaṁ dakkhiṇāyaṇassa bāvīsaṁ divasasayā 122 kiṁ rātiṁ-diyappamāṇaṁ 1 bāvīsātō satātō 122 biguṇātō ēgaṭṭhīya laddhā cattāri muhuttā khaya-vaḍḍhī, abbhantaratō ṇikkhamantō ādicō divasō aṭṭhārasagō, rātī bārasigā ya. laddhā cattāri muhuttā aṭṭhārasagātō divasātō vōkasiya bārasigarāyīya pakkhittā jāyā sōlasigā rātī, cōdasagō divasō ti. ēvaṁ savvattha dakṣiṇāyaṇē. [333]

[p. 87][divasāṇaṁ vaḍḍḥi tti ēgūṇavīsaimaṁ pāhuḍaṁ samattaṁ 19]


---------------------------------------------------------------------
[20-21. avamāsi-puṇṇamāsi tti pāhuḍāī]

rātiṁ-diyappamāṇaṁ ētaṁ bhaṇitaṁ tu karaṇavidhidiṭṭhaṁ // JoisKa.334ab [gāhā]
avamāsa puṇṇamāsiṁ ettō vocchaṁ samāsēṇaṁ // JoisKa.334cd [gāhā]

bāuvaṭṭhī avamāsā jugammi, bāvaṭṭhi puṇṇimāō vi // JoisKa.335ab [gāhā]
ṇakkhattakhettavēlāṇa tiṇṇi tāṇi ppamāṇāṇi // JoisKa.335cd [gāhā]

ṇātumiha amāvāsaṁ jadi icchati, kamhi hōti rikkhē ? tti // JoisKa.336ab [gāhā]
avahāraṁ thāvējā tattiyarūvēhiṁ saṅguṇaē // JoisKa.336cd [gāhā]

chāvaṭṭhī ya muhuttā bisadvibhāgā ya pañca paḍipuṇṇā // JoisKa.337ab [gāhā]
bāvaṭṭhibhāgasattaṭṭhimō ya ēkō havati bhāō // JoisKa.337cd [gāhā]

ētassa avahārarāsiṇō ṇipphattī jahā-cauvvīsēṇa pavvasatēṇa 124 labbhantē jadi pañca 5 sūraṇakkhattapanjayā sūrapavvaṁ ca candapavvaṁ ca tti bēhiṁ pavvēhi kiṁ labbhāmō 1 ti phalē saṅkētē addhēṇa ōvaṭṭitē laddhā pañca bāvadvibhāgā 5, ṇakkhattāī kāhāmō ti. aṭṭhārasa sayāiṁ tīsāṇi sattavibhāgāṇaṁ 1830/67 paratō thāvitāṇi, “aṁsēhiṁ guṇacchēdā chēdēhiṁ saṅguṇā ṇiyama” tti aṁsāṇaṁ diṭṭhāṇi ekkāṇautiṁ sayāṇi paṇṇāsāṇi 9150, chēdō ēkacattālīsaṁ sayā cauppaṇṇā [p. 88] 4154, asē tīsāē guṇētūṇaṁ chēdēṇa bhāgaladdhā chāvahi muhuttā 66 aṁsā ya tiṇṇi sayāṇi chattīsā 336, ētē asē bāvaṭṭhibhāgē kāhāmō ti bāvaṭṭhīē bāvaṭṭhibhāgō ekkō, chēdē bāvaṭṭhibhāgē sattaṭṭhī, sattaṭṭhīya aṁsā rāsītō bhāgaladdhā pañca bāvaṭṭhibhāgā 5/62, ekkō sattaṭṭhībhāgō 1/67.  ēvaṁ jāyā chāvaṭṭhiṁ muhuttā 66 pañca bāvaṭṭhibhāgā 5/62 sattaṭṭhibhāgō ya ēkō 1/67 ti. ēsa avahārarāsiṇō ṇipphattī. [337]

ētamavahārarāsiṁ icchā avamāsasaṅguṇaṁ kujjā // JoisKa.338ab [gāhā]
ṇakkhattāṇaṁ ettō sōdhaṇagavidhi ṇisāmēhi // JoisKa.338cd [gāhā]

bāvīsaṁ ca muhuttā chāyālīsaṁ bisaṭṭhibhāgā ya // JoisKa.339ab [gāhā]
ētaṁ puṇavvasussa tu sōdhētavvaṁ havati puṇṇaṁ // JoisKa.339cd [gāhā]

ētassa sōhaṇagarāsiṇō ṇipphattī-jadi cauvvīsēṇa pavvasatēṇa 124 pañca 5 sūraṇakkhattapajjayā labbhanti jugādītō ēkaṁ pavvaṁ ōsaktūiṇa kati pajjaē ekkēṇa pavvēṇa labbhāmō ? tti laddhā pajjayassa pañca cauvīsasatabhāgā 5/124, pajjaēsu bhāgaṁ ṇa dēti tti ṇakkhattāṇi kāhāmō ti aṭṭhārasahiṁ satēhiṁ tīsēhiṁ sattavibhāgēhiṁ 1830/67 guṇēnjāmō ti chēda-guṇakārō, addhēṇōvaṭṭitūṇa pañcahiṁ 5 ṇava sayā paṇagārā 915 guṇitā jātā paṇatālīsaṁ sayā paṇṇattarā 4575, chēdō ēgattālīsaṁ satā caupaṇagā 4154, asēhitō pūsassa tēvīsaṁ 23 bhāgā bāvadviguṇā cōdasa satā chavvīsā 1426 suddhā, suddhasēsā rāsī ēkattīsaṁ satā ēgūṇapaṇṇā 3149, ētē muhuttē kāhāmō tti tīsāē guṇā chēdēṇa bhāgē hitē laddhā bāvīsaṁ 22 muhuttā, sēsā aṁsāṇaṁ tiṇṇi sahassā bāsīyā 3082, bāvaṭṭhīē bhāgē kāhāmō tti bāvaṭṭhīya bāvaṭṭhibhāgō ekkō, chēdassa bāvaṭṭhī, sattaṭṭhīya u aṁsāṇaṁ tihaṁ sahassāṇaṁ bāsīyāṇaṁ 3082 bhāgē hitē laddhā chattālīsā 46. ēsā sōdhaṇagaṇipphattī puṇavvasuṇō tti. [339]

[p. 89]bāvattaraṁ saṁyaṁ phagguṇīya, bāṇauta bē visāhāsu // JoisKa.340ab [gāhā]
cattāri ya bātālā sojjhā adha uttarāsāḍhā // JoisKa.340cd [gāhā]

ēyaṁ puṇavvasussa tu bisaṭṭhibhāgasahitaṁ tu sōdhaṇagaṁ // JoisKa.341ab [gāhā]
ettō abhijīādī bitiyaṁ vocchāmi sōdhaṇagaṁ // JoisKa.341cd [gāhā]

abhiyissa nava muhuttā bisaṭṭhibhāgā ya honti cauvīsaṁ // JoisKa.342ab [gāhā]
chāvaṭṭhī ya samattā bhāgā sattaṭṭi chēdagatā // JoisKa.342cd [gāhā]

uguṇaṭṭaṁ poṭṭhavatā tisu cēva navuttarēsu rōhiṇiō // JoisKa.343ab [gāhā]
tisu ṇavaṇautēsu havē puṇavvasū phagguṇīō ya // JoisKa.343cd [gāhā]

pañcēva aguṇapaṇṇaṁ satāī aguṇuttarāī cha ccēva // JoisKa.344ab [gāhā]
sōjhāṇi visāhāsuṁ mūlē sattēva cōtālā // JoisKa.344cd [gāhā]

aṭṭha saya uguṇavīsā sōdhaṇagaṁ uttarāṇasāḍhāṇaṁ // JoisKa.345ab [gāhā]
cauvīsaṁ khalu bhāgā chāvaḍiṁ cuṇṇigāō ya // JoisKa.345cd [gāhā]

ētāī sōhaittā jaṁ sēsaṁ taṁ havēja ṇakkhattaṁ // JoisKa.346ab [gāhā]
etthaṁ karēti uluvati sūrēṇa sama avāmāsaṁ // JoisKa.346cd [gāhā]

[p. 90]etthaṁ uddēsō — pañcamī amāvāsā kēṇa ṇakkhattēṇa hōhiti ? ti ettha puvvabhaṇitō avahārarāsī chāvahim̐ muhuttā pañca bāvaṭṭhibhāgā ekkō ya cuṇiyābhāgō mu 66 5/621/67, ētē vāmapāsē ṭhāvitā, puṇavvasussa sōhaṇagaṁ bāvīsaṁ muhuttā chātālīsaṁ bisaṭṭhibhāgā ya mu 22 46/62 dakṣiṇapāsē ṭhāvitā, pañcamī avamāsa ti pañcahiṁ avahārarāsī guṇitō jātō tiṇṇi sayā tīsā muhuttāṇaṁ paṇuvīsaṁ bāvaṭṭhibhāgā pañca ya bāvaṭṭhisattadvibhāgā mu 330 25/625/67. bāṇautā bē visāhāsu tti tihitō satēhintō tīsēhintō 330 bē satā bāṇauyā 292 suddhā, sēsā aṭṭhattīsā, ettō aṇurādhā tīsāē suddhā, sēsā aṭṭha muhuttā, paṇuvīsātō chātālīsaṁ bisaṭṭhibhāgā ṇa sujhanti ti ahintō rūvaṁ ghettūṇa paṇuvīsāē bāvaṭṭhī pakkhittā, tatō chātālīsā suddhā, sēsā ekkayattālīsā 41, ēvaṁ pañcamī amāvāsā jeṭṭhāṇaṁ satta muhuttē bhottūṇaṁ ēgacattālīsaṁ ca bāvaṭṭhibhāgē pañca ya sattaṭṭhibhāgē mu 7 41/625/67 bhōtūṇa samatta ti. 

etthēva aṇṇō uddēsō — dasamī amāvāsā kahiṁ samappati ? ti, sō ccēva avahārarāsī dasahiṁ guṇitō jāyā ya muhuttasayā cha saṭṭhā paṇṇāsaṁ bāvaṭṭhibhāgā dasa ya sattaṭṭhibhāgā mu 660 50/62 10/(62-67), ettō sōhaṇagaṁ jahā – cattāri  sayā bātālā442 sojjhā uttarāsu āsāḍhāsu tti chahintō saṭēhintō 660 cattāri sayā bātālā ya 442 suddhā, sēsā bē sayā aṭṭārā 218, paṇṇāsāē bāvaṭṭhibhāgēhintō 50/62 chātālīsaṁ bisaṭṭhibhāgā 46/62 suddhā, sēsā cattāri 4. ēvaṁ  pañcamaṁ sōdhaṇaṁ samattaṁ. 

ettō bitiyasōhaṇaṁ sēsātō rāsītō kātavvaṁ ti “aguṇaṭṭhasataṁ 159 poṭṭhavata” ti bēhintō satēhintō [aṭṭhārēhitō] 218 ēgūṇasaṭṭhasayaṁ 159 suddhaṁ sēsaṁ ēgūṇasaṭṭhī 59, ettō rēvatī suddhā, sēsā ēgūṇattīsaṁ muhuttā, cauhitō bāvaṭṭhibhāgēhintō 4/62 abhijissa sōdhaṇaṁ ṇatthi tti ēgūṇatīsātō 29 rūvaṁ 1 ghettūṇaṁ causu 4 bāvaṭṭhī 62 pakkhittā, tātō cauvīsaṁ 24 suddhā, sēsā bātālā 42, tatō rūvaṁ 1 ghettūṇaṁ heṭṭhā dasasu 10 rūvaṁ 1 pakkhittaṁ jāyā ekkādasa 11, ēvaṁ dasamī amāvāsā assōtīṇaṁ aṭṭhāvīsaṁ 28 muhuttē bhottūṇaṁ ekkacattālīsaṁ ca bāvaṭṭhibhāgē 41/62 ekkārasa ya sattaṭṭhibhāgē 11/67 bhottūrṇa samataṁ ti. ēvaṁ savvattha amāvāsākaraṇaṁ kātavvaṁ ti. [340-346]

[p. 91]jai puṇṇamāsi icchasi gāuṁ jē kamhi hojja rikkhē ? ti // JoisKa.347ab [gāhā]
sō cēva ya avahārō thāvētavvō havati puvvō // JoisKa.347cd [gāhā]

icchāpuṇṇimaguṇitō avahārō sō ’ttha hōti kātavvō // JoisKa.348ab [gāhā]
taṁ cēva ya sōhaṇagaṁ abhijīādī u kātavvaṁ // JoisKa.348cd [gāhā]

suddhammi ya sōhaṇagē jaṁ sēsaṁ taṁ havēja ṇakkhattaṁ // JoisKa.349ab [gāhā]
tattha karēti uḍuvatī paḍipuṇṇō puṇṇimaṁ vimalaṁ // JoisKa.349cd [gāhā]

sō cēva puvvasiṭṭhō avahārarāsī vāmapāsē thāktiō, dakṣiṇapāsē abhijīṇava muhuttā cauvīsaṁ bāvaṭṭhibhāgā mu 9 24/62 thāvitā. ettha uddēsō pañcamī puṇṇima kahiṁ ṇakkhattē samappati? ti avahārarāsī pañcahiṁ 5 guṇitō jāyā tiṇṇi sayā tīsā 330 muhuttāṇaṁ paṇuvīsaṁ bāvaṭṭhibhāgā pañca sattavibhāgā mu 330 25/625/67, ettō sōdhaṇagaṁ tisu cēva ṇavuttarēsu 309 rōhiṇīō tti tihiṁ satēhitō tīsēhitō 330 tiṇṇi sayā ṇavādhigā 309 suddhā, sēsā ekkavīsaṁ, paṇuvīsātō cauvīsā suddhā abhijissa, sēsō ekkō pañcasu sattaṭṭhibhāgēsu pakkhittā ekkassa ṭhāṇē tu suṇṇaṁ thāvitaṁ, ēvaṁ pañcamī puṇṇimā magasirassa ekkāvīsaṁ muhuttē bhottūṇaṁ ṇatthi bāvaṭṭhibhāgā cha ñca sattaṭṭhibhāgē mu 21 0/626/67. bhottūṇaṁ samattaṁ ti ēvaṁ savvattha puṇṇimākaraṇaṁ kātavvaṁ. 

jattha ya avahārarāsī guṇitō maṇḍalēṇa aṭṭhahiṁ satēhiṁ ēgūṇavīsēhiṁ 819 bhāgaṁ dēti tēhiṁ laddhēhiṁ abhijiṇō bāvaṭṭhibhāgē ya sataṁ guṇētūṇa avahārarāsī puvvaguṇitātō jahājōgaṁ sōdhētavvō, suddhē sēsātō rāsītō “uguṇaṭuṁ poṭṭhavatādī” [gā 341] sōdhētavvā jaha sūrāyaṇakaraṇē ēvaṁ puṇṇimāsā — “vamāsāṇaṁ kātavvaṁ” ti. [349]

[p. 92]sattarasa saē puṇṇē aṭṭhaḍhē cēva maṇḍalē carati // JoisKa.350ab [gāhā]
candō jugēṇa sūrō satē tu aṭṭhārasa satīsē // JoisKa.350cd [gāhā]

candō jugēṇa sattarasa maṇḍalasayāṇi [aṭṭhasaṭṭāṇi] 1768 parīti. sūrō aṭṭhārasa maṇḍalasayāṇi tīsāṇi 1830 parīti. [350]

tērasa ya maṇḍalāiṁ tērasa bhāgē sataṭṭḥichēdakatē // JoisKa.351ab [gāhā]
ētaṁ tu ayaṇakhettaṁ ṇiyataṁ sōmō tu jaṁ carati // JoisKa.351cd [gāhā]

ētassa ṇipphattī — jadi cottīsaayaṇasatēṇa 134 sattarasa sayāṇi aṭṭhasaṭṭāṇi 1768 candamaṇḍalāṇaṁ labbhanti ekkaṇa candāyaṇēṇa kati maṇḍalāṇi labbhāmō ? tti phalē saṅkētē addhēṇa ōvaṭṭitē aṭṭhaṇhaṁ sayāṇaṁ culasīyāṇaṁ 884 sattaṭṭhīya 67 bhāgaladdhaṁ tērasa maṇḍalāṇi tērasa ya sattavibhāga tti 13 16/67. [351]

coddasa ya maṇḍalāṇī bisadvibhāgā ya sōlasa havējā // JoisKa.352ab [gāhā]
māsaddhēṇaṁ uḍuvatī ettiyamettaṁ carati khettaṁ // JoisKa.352cd [gāhā]

ēkaṁ ca maṇḍalaṁ maṇḍalassa sattavibhāga cattāri // JoisKa.353ab [gāhā]
ṇava cēva cuṇṇiyāō igatīsakatēṇa chēdēṇa // JoisKa.353cd [gāhā]

upari gāthāyāṁ vijayāya arthavaśādiyaṁ gāthā. ētassa ṇipphattī — jadi caubīsēṇa pavvasatēṇa 124 sattarasa candāyaṇasatāṇi aṭṭhasaṭṭāṇi 1768 labbhanti [p. 93] ekkēṇa pavvēṇa kiṁ lanmāmō ? ti phalē saṅkētē caubhāgēṇōvaṭṭitē bhāgē ya hitē laddhāṇi cōdasa 14 maṇḍalāṇi aṭṭha ya ēkatīsatibhāgā 8/31 ettō pavvasuddhaṁ ayaṇakhettaṁ suddhaṁ cōdasahitō 14 tērasa 13 suddhā, sēsaṁ ēkaṁ 1, avasēsēhintō ekkatīsatibhāgēhitō 31 tērasa sattaṭṭhibhāgā 16/67 sarisacchēdēṇa suddhā, sattaṭṭhī ya aṭṭhahiṁ guṇitā jāyā pañca sayā chattīsā 536, ekttīsāē tērasa guṇitā jātā cattāri sayā tiuttarā 403, ētē pañcahitō satēhitō chattīsēhitō 536 suddhā, suddhasēsaṁ tettīsa sayaṁ 133, chēdō ya bē sahassā sattattarā 2077, sattaṭṭhibhāgē kāhāmō ti sattaḍīē sattaṭṭhibhāgō ekkō, chēdassa sattavibhāgō ēkattīsā, chēdēṇaṁsāṇaṁ bhāgē hitē laddhā cattāri sattaṭṭhibhāgā 4/67, ēsa sasiṇō maṇḍalakamō pavvēṇaṁ ti. [352-353]

icchāpavvēhiṁ guṇaṁ ayaṇaṁ rūvādhiyaṁ tu kātavvaṁ // JoisKa.354ab [gāhā]
sōjhaṁ ca havati ettō ayaṇakkhettaṁ tuluvatissa // JoisKa.354cd [gāhā]

jati ayaṇā sujhantī tati puvvajutā u rūvasañjuttā // JoisKa.355ab [gāhā]
tāvatithaṁ taṁ ayaṇaṁ, ṇatthi ṇiraṁsaṁ hi rūvajutaṁ // JoisKa.355cd [gāhā]

kasiṇammi hōti rūvaṁ pakkhēvō, dō ya hōti bhiṇṇammi // JoisKa.356ab [gāhā]
jāvatiyā tāvatithē pavvē sasimaṇḍalā hōti // JoisKa.356cd [gāhā]

ōjammi tu guṇakārē abhantaramaṇḍalē havati ādī // JoisKa.357ab [gāhā]
jummammi tu guṇakārē bāhiragē maṇḍalē ādī // JoisKa.357cd [gāhā]

ettha uddēsō — paḍhamaṁ pavvaṁ katithē ayaṇē maṇḍalē ya samappati ? ti ētāṇaṁ gāhāṇaṁ atyēṇaṁ kātavvaṁ karaṇaṁ ti pavvarāsī thāvitō, jadhā —ēgaṁ pavvaṁ vāmapāsē, [p. 94] aṇusēḍhī dakkhiṇē ēvaṁ ayaṇaṁ, tassa aṇusēḍhī ēkaṁ maṇḍalaṁ, tassa maṇḍalassa heṭṭhā cattāri sattaṭṭhibhāgā 4/67, tēsiṁ heṭṭhā ṇava ēkattīsā bhāgā ēsa savvō dhuvarāsī icchitaṇaṁ pavvēṇaṁ guṇētabbō, jahā — ekkēṇa guṇitā ettiyā cēva, ayaṇammi svaṁ pakkhittaṁ, maṇḍalammi caramaṇḍalatthē bē rūvāṇi pakkhittāṇi, ēvaṁ āgataṁ paḍhamaṁ pavvaṁ bitiē ayaṇē tatiyamaṇḍalassa abhantarilassa causu sattaṭṭhibhāgēsu ṇavasu ya ēgattīsatibhāgakalāsu 9/31 ti. 

etthēva bitiō uddēsō-cōdasamaṁ pavvaṁ katithē ayaṇē maṇḍalē vā samappati ? tti, ēvaṁ cēva ya dhuvarāsī cōdasahiṁ guṇētūṇaṁ ettō ayaṇakhettaṁ sādhētavvaṁ, guṇitō rāsī hōti cōisa pavvaṭṭhāṇē, ayaṇaṭṭhāṇē cōdasa, maṇḍalaṭṭhāṇē cōdasa sahi ca sattavibhāgā bē ekttīsabhāgā pa 14 a 14 maṁ- 14 60/672/31, ettō ayaṇakhētaṁ tērasa maṇḍalāṇi tērasa sattadvibhāgā maṁ- 13 13/67 suddhā, jaṁ suddhaṁ ayaṇakhettarūvaṁ taṁ cōdasahiṁ ayaṇēhiṁ sahitaṁ rūvajutaṁ ca aṁsatthē jātaṁ bhiṇṇabhāgā vi maṇḍalē asthi bē rūvāṇi pakkhittāṇi duvidhabhiṇṇabhāgajātāṇi tiṇṇi tiṇi tti. ēvamāgataṁ cōdasamaṁ pavvaṁ sōlasamaṁ [ayaṇaṁ] bāhiratō tatiyamaṇḍalassa sattacattālīsā sattaṭṭhibhāgā dō ya kalāō pa 14 a 16 maṁ- 3 47/672/31. bāvavimaṁ pavvaṁ kasiṇaṁ(? kassi ṇaṁ) bhavati? ettha rūvajutā pavvā. kātavvā, maṇḍalēsu svapakkhēvō, ēvaṁ āgataṁ bāvaṭṭhimaṁ pavvaṁ sattadvimaṁ ayaṇaṁ bāhiraṇantaramaṇḍalassa maṇḍalaṁ bitiyaṁ ti pa- 62 a 67 maṁ0 2. pakkhēvagasōhaṇē paḍhamaṁ pavvaṁ dhuvarāsī thāvitō, jahā — ēvaṁ pavvaṁ bitiyaṁ ayaṇaṁ tiṇṇi maṇḍalāṇi maṇḍalassa ya cattāri sattaṭṭhibhāgā ṇava ya kalāō pa- 1 a 2 maṁ- 3 4/679/31. ētaṁ pavvaṁ dhuvarāsīkātūṇaṁ pavvā-’yaṇa-paḍhamamaṇḍalēsu kēvalaṁ(?pattēyaṁ) rūvaṁ rūvaṁ pakkhettavvaṁ, maṇḍalēsu ayaṇakhettē puṇṇē tērasasu maḍalēsu tērasasu sattaṭṭhibhāgēsu 13 13/67 ya puṇṇēsu ēgaṁ ayaṇakhettaṁ, ētāvatimaṇḍalatthāṇātō sōdhētūṇa ayaṇēsu bē rūvāṇi pakkhettavvāṇi. ētēṇa kamēṇa patthārō aparisantēhiṁ kātavvō. karaṇalāghavatthaṁ ca imō patyārō muṇētabbō tti —

paḍhama pavvaṁ bitiyaṁ ayaṇaṁ tatiya maṇḍalaṁ, bitiyaṁ pavvaṁ tatiyaṁ ayaṇaṁ cautthaṁ maṇḍalaṁ, tatiyaṁ pavvaṁ cautthaṁ ayaṇaṁ pañcamaṁ maṇḍalaṁ, cautthaṁ pavvaṁ pañcama ayaṇaṁ chaha maṇḍalaṁ, pañcamaṁ pavvaṁ chaṭuṁ ayaṇaṁ sattamaṁ maṇḍalaṁ, cha? pavvaṁ sattamaṁ ayaṇaṁ aṭṭhamaṁ maṇḍalaṁ, [p. 95]sattamaṁ pavvaṁ aṭṭhamaṁ ayaṇaṁ navamaṁ maṇḍalaṁ, aṭṭamaṁ pavvaṁ navamaṁ ayaṇaṁ dasamaṁ maṇḍalaṁ, navamaṁ pavvaṁ dasamaṁ ayaṇaṁ ekkārasamaṁ maṇḍalaṁ, dasamaṁ pavvaṁ ēkārasamaṁ ayaṇaṁ bārasamaṁ maṇḍalaṁ, ekkārasamaṁ pavvaṁ bārasamaṁ ayaṇaṁ tērasamaṁ maṇḍalaṁ, bārasamaṁ pavvaṁ tērasamaṁ ayaṇaṁ cōdasamaṁ maṇḍalaṁ, tērasamaṁ pavvaṁ cōdasamaṁ ayaṇaṁ paṇṇarasamaṁ maṇḍalaṁ; maṇḍalaṁ bitiyaṁ pavvaṁ cōdasamaṁ ayaṇaṁ sōlasama, maṇḍalaṁ tatiyaṁ pavvaṁ paṇṇarasamaṁ ayaṇaṁ sattarasama, maṇḍalaṁ cautthaṁ pavvaṁ sōlasamaṁ ayaṇaṁ aṭṭhārasamaṁ, maṇḍalaṁ pañcamaṁ pavvaṁ sattarasamaṁ ayaṇaṁ ēgūṇavīsatimaṁ, maṇḍalaṁ chaṭuṁ pavvaṁ aṭṭhārasamaṁ ayaṇaṁ vīsatima, maṇḍalaṁ sattamaṁ pavvaṁ ēgūṇavīsatimaṁ ayaṇaṁ ēkāvīsaimaṁ, maṇḍalaṁ [aṭṭhamaṁ pavvaṁ ayaṇaṁ ?], maṇḍalaṁ ṇavama pavvaṁ vīsatimaṁ ayaṇaṁ bāvīsatima, maṇḍalaṁ dasamaṁ pavvaṁ ekkāvīsatima ayaṇaṁ tēvīsatimaṁ, maṇḍalaṁ ēkārasamaṁ pavvaṁ bāvīsatimaṁ ayaṇaṁ cauvīsatimaṁ, maṇḍalaṁ bārasamaṁ pavvaṁ tēvīsatimaṁ ayaṇaṁ paṇuvīsatima, maṇḍalaṁ tērasamaṁ pavvaṁ cauvīsatimaṁ ayaṇaṁ sattāvīsatimaṁ, maṇḍalaṁ ēvaṁ pavvaṁ paṇuvīsatimaṁ [ayaṇaṁ aṭṭhāvīsatimaṁ], maṇḍalaṁ bitiyaṁ pavvaṁ chabbīsatimaṁ ayaṇaṁ ēgūṇatīsatima, maṇḍalaṁ tatiyaṁ pavvaṁ sattāvīsaimaṁ ayaṇaṁ tīsatimaṁ, maṇḍalaṁ cautthaṁ pavvaṁ aṭṭhāvīsatimaṁ ayaṇaṁ ekkattīsati, maṇḍalaṁ pañcamaṁ pavvaṁ ēgūṇatīsatimaṁ ayaṇaṁ battīsatimaṁ, maṇḍalaṁ chaṭuṁ pavvaṁ tīsatimaṁ ayaṇaṁ tettīsatimaṁ, maṇḍalaṁ sattama pavvaṁ ēkattīsaṁ ayaṇaṁ cottīsaṁ, maṇḍalaṁ aṭṭamaṁ pavvaṁ battīsaṁ ayaṇaṁ paṇatīsaṁ, maṇḍalaṁ ṇavamaṁ pavvaṁ tettīsatimaṁ ayaṇaṁ chattīsatima, maṇḍalaṁ dasamaṁ pavvaṁ cottīsatimaṁ ayaṇaṁ satattīsatimaṁ, maṇḍalaṁ ekkārasamaṁ pavvaṁ paṇatīsatimaṁ ayaṇaṁ aṭhṭhattīsatimaṁ, maṇḍalaṁ bārasamaṁ pavvaṁ chattīsatimaṁ ayaṇaṁ ēkattālīsatima(?), maṇḍalaṁ tērasamaṁ pavvaṁ sattattīsatima ayaṇaṁ ēgatālaṁ; maṇḍalaṁ dōṇṇi(1) pavvaṁ aṭṭhattīsaṁ ayaṇaṁ bātālaṁ, maṇḍalaṁ tatiyaṁ pavvaṁ ēgūṇacattaṁ ayaṇaṁ tētālaṁ, maṇḍalaṁ cautthaṁ pavvaṁ cattālaṁ ayaṇaṁ caucattaṁ, maṇḍalaṁ pañcamaṁ pavvaṁ ēkātālaṁ ayaṇaṁ paṇatālaṁ, maṇḍalaṁ cha8 pavvaṁ bātālaṁ ayaṇaṁ chātālaṁ, maṇḍalaṁ sattamaṁ pavvaṁ tētālaṁ ayaṇaṁ sattayattālaṁ, maṇḍalaṁ aṭṭhamaṁ pavvaṁ cōtālaṁ ayaṇaṁ aḍatālaṁ, maṇḍalaṁ ṇavamaṁ pavvaṁ paṇatālaṁ ayaṇaṁ ūṇāpaṇṇaṁ, maṇḍalaṁ dasamaṁ pavvaṁ chātālaṁ ayaṇaṁ paṇṇāsaṁ, maṇḍalaṁ ēkārasamaṁ pavvaṁ [sattatālaṁ ayaṇaṁ] ekkāpaṇṇaṁ, maṇḍalaṁ bārasamaṁ pavvaṁ aḍatālaṁ ayaṇaṁ bāvaṇaṁ, maṇḍalaṁ tērasamaṁ pavvaṁ ūṇāpaṇṇaṁ ayaṇaṁ caupaṇṇaṁ, maṇḍalaṁ tērasamaṁ(?bitiyaṁ) pavvaṁ paṇṇāsatimaṁ ayaṇaṁ paṇapaṇaṁ, maṇḍalaṁ tatiyaṁ pavvaṁ ekkāvaṇaṁ ayaṇaṁ chappaṇṇaṁ, maṇḍalaṁ cautthaṁ pavvaṁ bāvaṇṇaṁ ayaṇaṁ sattāvaṇṇaṁ, maṇḍalaṁ pañcamaṁ pavvaṁ tēvaṇṇaṁ ayaṇaṁ aṭṭhāvaṇṇaṁ, maṇḍalaṁ chaṭhēṁ pavvaṁ [p. 96]caupaṇṇaṁ ayaṇaṁ ūṇasaṭṭhiṁ, maṇḍalaṁ sattamaṁ pavvaṁ paṇapaṇṇaṁ ayaṇaṁ saṭṭhimaṁ, maṇḍalaṁ aṭṭhamaṁ pavvaṁ chappaṇṇaṁ ayaṇaṁ ēgaṭṭhimaṁ, maṇḍalaṁ aṭṭhamaṁ pavvaṁ sattāvaṇaṁ ayaṇaṁ bāvaṭṭhimaṁ, maṇḍalaṁ ṇavamaṁ pavvaṁ aṭṭhāvaṇaṁ ayaṇaṁ tēvaṭṭhiṁ, maṇḍalaṁ ēkāraṁ pavvaṁ uṇasaddhiṁ ayaṇaṁ causaṭṭhī, maṇḍalaṁ bārasaṁ pavvaṁ savimaṁ ayaṇaṁ paṇṇaṭṭhiṁ, maṇḍalaṁ tērasamaṁ pavvaṁ ēgaṭṭhimaṁ ayaṇaṁ sattaṭṭhiṁ, maṇḍalaṁ ēka pavvaṁ bāvaṭṭimaṁ ayaṇaṁ aṭṭhaṭṭhiṁ, maṇḍalaṁ dōṇṇi. ēvaṁ sēsāṇaṁ tēvaḍhi ādīṇa ōjē guṇakārē bāhirē sāti ti. [354-357]

jaṁ havati tattha sēsaṁ tāvatithaṁ maṇḍalaṁ viyāṇāhi // JoisKa.358ab [gāhā]
avamāsa puṇṇimāsiṁ karēti ya tahiṁ tahiṁ sōmō // JoisKa.358cd [gāhā]

uttatthā ēsā gāha tti. [358]

cauvīsasayaṁ kātūṇa pamāṇaṁ sattasaṭṭimēva phalaṁ // JoisKa.359ab [gāhā]
icchāpavvēhiṁ guṇaṁ kātūṇaṁ pajjayā laddhā // JoisKa.359cd [gāhā]

aṭṭhārasahiṁ satēhiṁ tīsēhiṁ sēsagammi guṇitammi // JoisKa.360ab [gāhā]
tērasa biuttarēhi u satēhiṁ abhijimmi suddhammi // JoisKa.360cd [gāhā]

sattadvibisaṭṭhīṇaṁ savvaggēṇaṁ tatō vi jaṁ laddhaṁ // JoisKa.361ab [gāhā]
taṁ rikkhaṁ ṇātavvaṁ jattha samattaṁ havaï pavvaṁ // JoisKa.361cd [gāhā]

ettha karaṇaṁ — jati cauvvīsēṇa pavvasatēṇa 124 sattaḍhi67 ṇakkhattapajjayā lajmanti tō ekkēṇa pavvēṇa kiṁ labbhāmō ? tti phalē saṅkantē jē tē sattaṭṭi cauvīsasayabhāgā 67/124 ṇakkhattāṇi kāhāmō tti aṭṭhārasahiṁ satēhiṁ tīsēhiṁ sattaṭṭhibhāgēhiṁ 1830/67 guṇēhāmō tti guṇakāra-bhāgahārā addhēṇōvaṭṭittā guṇakārā ṇava satā paṇṇārā 915/67, chēdō bāvaṭṭhi, ““aṁsā aṁsaguṇa”” tti jāyā ēgaṭṭhisahassā tiṇṇi [p. 97] sayā pañcuttarā 61305, ettō amijī tērasahiṁ satēhiṁ biuttarēhiṁ 1302 suddhō, ““chēdō chēdēṇa saṅguṇa”” tti jātō ēgayattālīsaṁ sayā caupaṇṇā 4154, ētēṇa bhāgē hitē laddhā coddasa 14 ṇakkhattā, ettō tērasahiṁ puṇavvasū (? ettō cōdasahiṁ pūsō) suddhō, sēsā asilēsāṇaṁ aṁsā aṭṭhārasa sayā sattacattālā 1847, ētē muhuttē kāhāmō tti tīsāē guṇitā chēdēṇa 4154 ētēsiṁ bhāgē hitē laddhā muhuttā tērasa 13, sēsā bāvaṭṭhibhāgē kāhāmō ti bāvaṭṭhīya bāvaṭṭhibhāgē ēkō, chēdassa bāvaṭṭhibhāgō sattaṭṭhī, sattaṭṭhīya aṁsāṇaṁ bhāgaladdhā ēkavīsaṁ bāvaṭṭhibhāgā ekkō sattaṭṭhibhāgō, ēvaṁ paḍhamaṁ pavvaṁ asilēsāṇaṁ tērasa muhuttē bhottūṇaṁ ekkāvīsaṁ ca bāvaṭṭhibhāgē ēkaṁ ca sattaṭṭhibhāgaṁ bhottūṇaṁ mu 13 21/621/67 samattaṁ ti. ētēṇaṁ uvāēṇaṁ atyaṁ aṇusajjatēṇaṁ cauvīsē ṇaṁ pavvasatē candaṇakkhattāṇi āṇētavvāṇi ti. [359-360-361]

tattha imāṇi pavvaṇakkhattāṇi jahākama pavvēsu — 

sappa 1 dhaṇiṭṭhā 2 ajjama 3 ahivuddhī 4 citta 5 āsa 6 indaggī 7 // JoisKa.362ab [gāhā]
rōhiṇī 8 jeṭṭhā 9 magasira 10 vissā 11 ’diti 12 savaṇa 13 piudēvā 14 // JoisKa.362cd [gāhā]

aja 15 ajjama 16 abhivr̥ddhi 17 cittā 18 āsōta 19 ’hā visāhāō 20 // JoisKa.363ab [gāhā]
rōhiṇī 21 mūlō 22 addā 23 vīsaṁ 24 pūsō 25 dhaṇiṭṭhā 26 ya // JoisKa.363cd [gāhā]

[p. 98]bhaga 27 aja 28 anjama 29 pūsō 30 sātī 31 aggī 32 ya mittadēvā 33 ya // JoisKa.364ab [gāhā]
rōhiṇi 34 puvvāsāḍhā 35 puṇavvasū 36 vīsadēvā 37 ya // JoisKa.364cd [gāhā]

ahi 38 vasu 39 bhagā40'bhivaḍḍhī 41 hattha42'ssa 43 visāha 44 kattiyā 45 jeṭṭā 46 // JoisKa.365ab [gāhā]
sōmā 47 ’u 48 rakhī 49 samaṇō 50 piu 51 varuṇa 52 bhagā53 ’bhivaḍḍhī 54 ya // JoisKa.365cd [gāhā]

cittā 55 ’sa 56 visāha57 ’ggī 58 mūlō 59 addā 60 ya vissa 61 pussō 62 ya // JoisKa.366ab [gāhā]
ētē jugapurimaḍḍhē bisaṭṭhipavvēsu ṇakkhattā // JoisKa.366cd [gāhā]

iti. 

imāṇi tāṇi pavvaṇakkhattāṇi-asilēsā 1 dhaṇiṭṭhā 2 uttaraphagguṇī 3 uttarabhaddavatā 4 cittā 5 āsōtī 6 visāhā 7 rōhiṇī 8 jeṭṭhā 9 magasira 10 uttarāsāḍhā 11 puṇavasū 12 samaṇē 13 mahā 14 puvvabhavatā 15 uttaraphagguṇī 16 uttarābhavatā 17 cittā  18 āsōtī 19 visāhā 20 rōhiṇī 21 mūlō 22 addā 23 uttarāsāḍhā 24 pussō 25 dhaṇivā 26 puvvāphagguṇī 27 puvāmaddavatā 28 uttarāphagguṇī 29 rēvatī 30 sātī 31 kattiyā 32 aṇurādhā 33 rōhiṇī 34 puvvāsāḍhā 35 puṇavvasū 36 uttarāsāḍhā 37 asilēsā 38 dhaṇiṭṭhā 39 punvāphagguṇī 40 uttarābhaddavatā  41 hatthō 42 assōtī 43 visāhā 44 kattiyā 45 jeṭṭhā 46 magasirā 47 puvāsāḍhā 48 puṇavvasū 49 samaṇō 50 mahā 51 satabhisā 52 uttarāphagguṇī(? puvvāphagguṇī) 53 uttarābhavatā 54 cittā 55 assōtī [p. 99]56 visāhā 57 kattiyā 58 mūlō 59 addā 60 uttarāsādā 61 pussō 62 iti. ēvaṁ uttaraddhē vi ētāṇi cēva pavvaṇakkhattāṇi bāvahi pi āṇētavvāṇi tti. [362-366]

sūrassa vi ṇātavvā sakēṇa ayaṇēṇa maṇḍalavibhāsā // JoisKa.367ab [gāhā]
ayaṇammi u jadidivasā rūvadhiē maṇḍalē havaī // JoisKa.367cd [gāhā]

icchitassa divasa-rātissa ōmarattasuddhassa ayaṇabhāgasudvitasēsassa rūvassa ya pamāṇaṁ tāvatithē maṇḍalē havati sūrō. uttarāyaṇē bāhiramaṇḍalaṁ ādīkātūṇaṁ guṇaṁ, dakṣiṇāyaṇē abhantaramaṇḍalaṁ ādīkātūṇaṁ. [367]

cauvīsasayaṁ kātūṇa pamāṇaṁ pajjaē ya pañca phalaṁ // JoisKa.368ab [gāhā]
icchāpavvēhi guṇaṁ kātūṇa ya pajjayā laddhā // JoisKa.368cd [gāhā]

aṭṭhārasahiṁ satēhiṁ tīsēhi u sēsagammi guṇitammi // JoisKa.369ab [gāhā]
sattāvīsasatēsu u bicoddasūṇē ya pōsammi // JoisKa.369cd [gāhā]

sattadvibisaṭhṭhīṇaṁ savvaggēṇaṁ tatō ’tthaṁ jaṁ laddhaṁ // JoisKa.370ab [gāhā]
taṁ rikkhaṁ sūrassa u jattha samataṁ havati pavvaṁ // JoisKa.370cd [gāhā]

iti. 

sūrarikkhāṇayaṇē karaṇamidaṁ — jadi cauvīsēṇa pavvasatēṇa 124 pañca 5 rikkhapajjayā lanbhanti ekkēṇa pavvēṇa kiṁ labbhāmō ? tti phalē saṅkatē laddhā pañcacauvīsasayabhāgā 5/124 ṇakkhattāṇi kāhāmō ti aṭṭhārasahiṁ satēhiṁ tīsēhiṁ sattaṭṭhiibhāgāṇa 1830/67 guṇēhāmō ti guṇakāra-bhāgahārēsu addhēṇōvaṭṭitēsu ““aṁsā aṁsaguṇa”” ti pañcahiṁ ṇava sayā paṇṇārā 915 guṇitā paṇatālisaṁ sayā paṇṇattarā 4575, chēdō. chēdēṇa guṇō ekkayattālīsaṁ sayā cauppaṇṇā 4154, pussassa [p. 100]cottālā 44 bāvadviguṇā sattāvīsaṁ sayā aṭṭhāvīsaaṁsēhintō suddhā, suddhasēsarāsiṇō bhāgō chēdēṇaṁ bhāgaṁ ṇa dēti nakkhattabhōgē kāhāmō ti sattaṭṭhī pañcabhāgā ṇakkhattabhōgō tti sattaṭṭhī sattadvibhāgō ekkō chēdassa sattaṭṭhibhāgō bāvaṭṭhiṁ, bāvaṭṭhī 62 pañcahiṁ 5 guṇitā jātā tiṇṇi sayā dasuttarā 310, ētēhiṁ aṁsāṇaṁ bhāgō, laddhā pañca divasā, sēsē muhuttē kāhāmō ti tīsāē chēdassa ya samasuṇṇāvagamō, tīhiṁ guṇitāṇaṁ aṁsāṇaṁ ēkatīsāē 31 bhāgō, laddhā aṭṭhāvīsaṁ muhuttā tēvīsaṁ ca ēkatīsatibhāgā mu 28 23/31, ēvaṁ asilēsāṇaṁ pañca divasē bhottūṇa aṭṭhāvīsē muhuttē tēvīsaṁ ca ēkatīsatibhāgē di 5 mu 28 23/31 bhottūṇa sūrēṇa paḍhamaṁ pavvaṁ samāṇitaṁ. ēvaṁ sēsāṇa pavvāṇa ṇakkhattāṇi āṇētavvāṇi sūrassa tti bhūyō aṇṇakaraṇaṁ. [368-369-370]

cōdasa divasā bāvīsa muhuttā cuṇṇikā ya tēvīsaṁ // JoisKa.371ab [gāhā]
ēkattīsatibhāgā pavvīkayarikkhadhuvarāsī // JoisKa.371cd [gāhā]

ētassa ṇipphattī — jadi cauvvīsēṇa pavvasatēṇaṁ 124 pañca 5 sūraṇakkhattapajjayā labbhanti ekkēṇa pavvēṇa kiṁ labbhāmō ? tti phalē saṅkētē laddhā pañca cauvvīsasayabhāgā 5/124 ṇakkhattē kāhāmō ti aṭṭhārasahiṁ satēhiṁ tīsēhiṁ 1830 guṇēhāmō tti sattaṭṭhibhāgēhitō 67 tīhiṁ chēdaguṇakārā addhēṇa ōvaṭṭitā ““aṁsā aṁsēhiṁ guṇa”” ti pañcahiṁ 5 ṇava sayā paṇṇārā 915 guṇitā jāyā paṇatālīsaṁ sayā paṇṇattarā 4575, chēdō chēdaguṇō ekkayattālīsaṁ sayā caupaṇṇā 4154, ṇakkhattabhōgē kāhāmō ti ettha sattaṭṭhipañcabhāgā ṇakkhattabhōgō, sattaṭṭhīya sattaṭṭhibhāgō ēkō, chēdassa sattavibhāgō bāsaṭṭhī, ““aṁsā aṁsaguṇa”” ti ekkēṇa aṁsaguṇitā tattiyā cēva, pañcahiṁ bāvadviguṇitā jāyā tiṇṇi sayā dasuttarā 310, ētēsiṁ aṁsāṇaṁ bhāgō, laddhā cōdasa aṁsāṇaṁ ca bē satā paṇatīsā 14 235/310, ētē muhuttē kāhāmō ti tīsāē 30 chēdassa 310 ya avagatasamasuṇṇagaṁ tīhiṁ 3 guṇiaṁsāṇaṁ 235 ekkatīsāē 31 bhāgaladdhā bāvīsaṁ muhuttā tēvīsaṁ ca ēgatīsatibhāgā mu 22 23/31.  ēsa dhuvarāsiṇō ṇipphattī. [371]

ettō karaṇavidhī —

[p. 101]icchāpavvaguṇātō dhuvarāsītō u sōdhaṇaṁ kuṇasu // JoisKa.372ab [gāhā]
ravirikkhakaraṇavidhiṇā pūsādīyā jahākamasō // JoisKa.372cd [gāhā]

gāthapañcakaṁ bhūyaḥ paṭhatipuvvaṁ sūraṇakkhattāṇayaṇē bhaṇitāō gāhāō ihaṁ pi suhatthaṁ imāō puṇō bhaṇati tti —

cauvīsaṁ ca muhuttā aṭēva ya kēvalā ahōrattā // JoisKa.373ab [gāhā]
pūsavilaggaṁ ētaṁ, ettō vocchāmi sēsāṇaṁ // JoisKa.373cd [gāhā]

bāvaṭṭhimahōrattā bārasa ya muhutta uttarāphaggū // JoisKa.374ab [gāhā]
sōlasasataṁ visāhā, vīsandēvā ya tēsītaṁ // JoisKa.374cd [gāhā]

bē caupaṇṇā cha cēva muhuttā uttarā ya poṭṭavatā // JoisKa.375ab [gāhā]
tiṇṇēva ēkavīsā cha ca muhuttā u rōhiṇiō // JoisKa.375cd [gāhā]

tiṇṇēgaṭṭhā vārasa ya muhuttā sōdhaṇaṁ puṇavvasuṇō // JoisKa.376ab [gāhā]
tiṇṇēva ya chāvaṭṭhā pūsassa tu hōti sōdhaṇagaṁ // JoisKa.376cd [gāhā]

ti. 

ētāō cattāri gāhātō puvvabhaṇitāō tti cautthaṁ pavvaṁ kammi sūraṇakkhattē samappati 1 tti ēstha dhuvarāsī thāvitō cōdasa ahōrattā bāvīsaṁ [muhuttā tēvīsaṁ] ca ekkatīsatibhāgā a 14 mu 22 23/31, ettha dhuvarāsī savvō cauhiṁ 4 guṇitō jātā chappaṇṇaṁ ahōrattā aṭṭhāsītiṁ muhuttā bāṇautiṁ ēkatīsatibhāgāṇi a 56 mu 88 92/31, bāṇautītō 92 ēkatīsāē 31 bhāgā laddhā bē 2, tē aṭṭhāsītīya muhuttēsu pakkhittā, sēsā tīsa ekkatīsatibhāgā 39, jāyā muhuttā ṇautī 90, chappaṇṇātō pūsassa suddhā aṭṭha ahōrattā, sēsā aḍatālīsā 48, ṇautīō cauvvīsaṁ muhuttā suddhā sēsā chāvahim̐ 66 muhuttā, puṇō aḍatālīsātō [p. 102]chahiṁ [divasēhiṁ] asilēsā suddhā sēsā bātālā, muhuttēhintō 66 ēkavīsā 21 suddhā sēsā paṇatālā 45, puṇō bātālātō 42 mahā tērasahiṁ 13 divasēhi suddhā sēsā ēkūṇattīsā, [paṇatālātō bārasa muhuttā suddhā sēsā tettīsā,] puṇō guṇatīsātō tērasahiṁ divasēhiṁ puvvaphagguṇī suddhā [sēsā sōlasa], tettīsā bārasa muhuttā suddhā sēsā ēkavīsaṁ, ēvaṁ cautthaṁ pavvaṁ uttarāṇaṁ phagguṇīṇaṁ sōlasa 16 divasē bhottūṇaṁ ēkavīsaṁ 21 muhuttē tīsaṁ ēkatīsatibhāgē 30/31; muhuttē bhottūṇa samāṇitaṁ sūrēṇaṁ ti. ēvaṁ jāva uttarāō phagguṇīō sujhanti tāva pussalaggātigaṁ ekkakaṁ ṇakkhattaṁ sōhēyavvaṁ. ēvaṁ divaḍakhettē ekkahiṁ pajjaē puṇṇammi tisu satēsu chāvaḍēsu 366 puṇō pussavilaggādī sōdhaṇaṁ, bitinjaē pajjaē vi puṇō satta satāṇi battīsāṇi 732 sōhētūṇaṁ puṇō pūsavilaggādi jāva vīsandēva tti, ettha jugaddhaṁ, sahādhimāsagē hōti bāvaṭṭhī pavvāṇi samattāṇi ti. ēvaṁ jugassa uttaraddhē vi pavvāṇi bāvaḍhi kātavvāṇi tti. [373-376]

ettha pavvasamattīsu sūrassa ṇakkhattāṇi jahā —

sappa1 bhaga2 ajjamadukaṁ3-4 hatthō5 cittā6 visāha7 mittō8 ya // JoisKa.377ab [gāhā]
jēhādikaṁ ca chakkaṁ 9-14 ajā15 bhivaḍḍhī du 16-17 pūsā18 sā 19 // JoisKa.377cd [gāhā]

chakkaṁ ca kattiyādī 20-25 piti 26 bhaga 27 ajjamadugaṁ 28-29 ca cittā 30 ya // JoisKa.378ab [gāhā]
vāyu 31 visāhā 32 aṇurāha 33 jeṭṭha 34 āpaṁ 35 ca vīsadugaṁ 36-37 // JoisKa.378cd [gāhā]

savaṇa 38 dhaṇiṭṭhā 39 ajadēva 40 abhivaḍīdu 41-42 assa 43 yama 44 bahulā 45 // JoisKa.379ab [gāhā]
[p. 103]rōhiṇi 46 sōma47 ditidugaṁ 48-49 pussō 50 piti 51 bhaga52 jamā 53 hatthō 54 // JoisKa.379cd [gāhā]

cittādi jeṭṭavajāṇi abhijiantāṇi aṭṭha rikkhāṇi 55-62 // JoisKa.380ab [gāhā]
ētē jugapurimaddhē bisaṭṭhipavvēsu ravirikkhā // JoisKa.380cd [gāhā]

tāṇi puṇō imāṇi sukhōpalambhatthaṁ-asilēsā 1 puvvāphagguṇīō 2 uttarāphagguṇīō 3 puṇō uttarāphagguṇīō 4 hatthō 5 cittā 6 visāhā 7 aṇurādhā 8 jeṭṭhā 9 mūlō 10 puvvāsāḍhā 11 uttarāsāḍhā 12 samaṇō 13 dhaṇiṭṭhā 14 puvvābhavatā 15 uttarābhaddavatā 16 [puṇō uttarābhavatā 17] rēvaī 18 āsōjī 19 kattigā 20 rōhiṇī 21 magasira 22 addā 23 puṇavvasū 24 pussō 25 mahā 26 puvvāphagguṇī 27 uttarāphagguṇī 28 puṇō uttarāphagguṇī 29 cittā 30 sātī 31 visāhā 32 aṇurādhā 33 jeṭṭā 34 puvvāsāḍhā 35 uttarāsāḍhā 26 [puṇō uttarāsāḍhā 37] savaṇō 38 dhaṇiṭṭhā 39 puvvābhaddavatā 40 uttarābhaddavatā 41 puṇō uttarābhavatā 42 assōtī 43 bharaṇī 44 kattiyā 45 rōhiṇī 46 magasiraṁ 47 puṇavvasū 48 puṇō puṇavvasū 49 pussō 50 mahā 51 puvvāphagguṇī 52 uttarāphagguṇī 53 hatthō 54 cittā 55 sātī 56 visāhā 57 aṇurādhā 58 mūlō 59 puvvāsāḍhā 60 uttarāsāḍhā 61 puṇō abhiji 62 tti. ētāiṁ bāvaṭṭhī panvasamattisūraṇakkhattāṇi tti. 

ētassa cēva dhuvarāsiṇō avarā ṇipphattī-ṇavaṇhaṁ sayāṇaṁ paṇṇārāṇaṁ 915 bāvaṭṭhīya 62 bhāgē hitē laddhā cōdasa divasā bāvīsaṁ muhuttā tēvīsaṁ ekkatīsatibhāgā di 14 mu 22 23/31. ahavā candamāsassa addha(? laddhā) cōdasa divasā bāvīsaṁ muhuttā tēvīsaṁ ēkatīsatibhāgā di 14 mu 2 23/31. ahavā [itthaṁ] kātavvaṁ-cauvvīsēṇaṁ pavvasatēṇaṁ 124 jadi aṭṭhārasa sayāṇi tīsāṇi 1830 labhanti ekkaṇa pavvēṇa kiṁ labbhāmō ? tti etthēva tē cēva cōdasa divasā bāvīsa muhuttā tēvīsaṁ ca ēkatīsatibhāga ti. ēvaṁ ētēṇa karaṇōvāyā dhuvarāsiṇipphattī. [377-380]

[p. 104]catuhiṁ bhajitammi pavvē ekkē sēsammi hōti kaliyōgē // JoisKa.381ab [gāhā]
bēsu ya bādarajummē, tisu tētā, catusu kaḍayaṁ tu // JoisKa.381cd [gāhā]

icchitassa pavvarāsiṇō cauhiṁ bhāgē hiē ekkē sēsē kaliyōgō ti saṇṇā, bisu bātara tti, tisu tēōsaṇṇā, causu kaḍaṁ ti ṇātavvā. [381]

kaliōgē tēṇautī pakkhēvō, bātarammi bāvaṭṭhī // JoisKa.382ab [gāhā]
tētāyamekkīsā, kaḍapavvē ṇatthi pakkhēvō // JoisKa.382cd [gāhā]

jattha pavvarāsimmi cauhiṁ vibhatē ēkasēsammi diḍhē lakkhaṇēṇaṁ taṁsi pavvarāsiṁsi suttābhihitē tēṇautī pakkhēvō, bātarammi bāvaṭṭhī, tētāya ēkatīsā. kaḍapavvē ṇatthi pakkhēvō ti. [382]

ēvaṁ pakkhittapakkhēvagāṇaṁ pavvarāsīṇaṁ cauvīsēṇaṁ satēṇaṁ 124 bhāgē hitē —

sēsa’ddhē tīsaguṇē bāvaṭṭhībhāitammi jē laddhaṁ // JoisKa.383ab [gāhā]
jāṇē tatisu muhuttēsu ahōrattassa taṁ pavvaṁ // JoisKa.383cd [gāhā]

jē cauvvīsasatammi 124 chiṇṇasēsā tēsiṁ addhaṁ aṁsaga ti tīsaguṇaṁ kāūṇaṁ ettō bāvaṭṭhīya bhāgahitaladdhā muhuttā muhuttabhāgā ya, ēyammi sūrōdayāō gayammi ahōratē pavvaṁ samattaṁ hōhiti ti. jahā — tēsīimaṁ 83 pavvaṁ katisu muhuttēsu gatēsu samappati ? tti tēsītīpavvāṇaṁ 83 cauhiṁ 4 bhāgē hīramāṇē diga(? sēsā) tiṇṇi ti tēu, tēsītīya ēkattīsā pakkhittā jātaṁ cōdasuttaraṁ sataṁ 114 cauvvīsassa pavvasatassa 124 bhāgaṁ ṇa dēti tti idāṇī jahāsambhavaṁ lakkhaṇaṁ kāyavvaṁ ti ēyassa aṁsarāsiṇō addhaṁ sattāvaṇṇā 57 tīsāē 30 guṇēūṇaṁ bāvaṭṭhīya 62 [p. 105]bhāgē hitē laddhā sattāvīsa muhuttā chattīsaṁ ca bāvaṭṭhibhāgā mu 27 36/62, ēvaṁ sūrōdayātō ahōrattassa ēvatiē gaē pavvasamatti ti. [383]

[avamāsi-puṇṇamāsi pāhuḍāī samattāī 20-21]


---------------------------------------------------------------------
[22. bāvīsaimaṁ paṇaṭṭhapavvaṁ ti pāhuḍaṁ]

avamāsa puṇṇamāsī ēvaṁ vividhā maē samakkhātā // JoisKa.384ab [gāhā]
ettō paṇaṭṭhapavvaṁ vocchāmi ahāṇupuvīē // JoisKa.384cd [gāhā]

jai kōī pucchēnjā, sūrē uṭhēntakammi abhijissa // JoisKa.385ab [gāhā]
ekkakalā paḍivaṇṇā kiṁ pavvaṁ 1 kō idhī taiyā ? // JoisKa.385cd [gāhā]

jadha abhijissa kalāēvaṁ(? kalēva) avasēsāṇaṁ pi nāumicchēnjā // JoisKa.386ab [gāhā]
nammi kōti pavvē suṇa karaṇaṁ ettha vocchāmi // JoisKa.386cd [gāhā]

icchānakkhattātō abhijimupādāyasaṅkhivē tu kalā // JoisKa.387ab [gāhā]
icchākalūṇakālē katammi iṇamō havē karaṇaṁ // JoisKa.387cd [gāhā]

chettūṇa ya chēdaṁ tērasēhiṁ tēṇauitēhiṁ saṅguṇaē // JoisKa.388ab [gāhā]
aṭṭhārasaṁ tīsaitē puṇō bhajē sēsagaṁ rāsiṁ // JoisKa.388cd [gāhā]

[p. 106]ēkaṭṭhīyē vibhattē jē laddhātattha hōti pakkhēvō // JoisKa.389ab [gāhā]
paṇṇarasabhāgaladdhā ya pavvagā, aṁsagā ya tidhī // JoisKa.389cd [gāhā]

jugabhajitaṁ jaṁ sēsaṁ taṁ addhakalāhiṁ dōhiṁ nāyavvaṁ // JoisKa.390ab [gāhā]
puvvakaraṇaṁ karējō kalāya sattaṭṭhimō bhāgō // JoisKa.390cd [gāhā]

[ē]tāsiṁ gādhāṇaṁ karaṇavidhīya jahāganthatthaaṇusajjiēṇa kāyavvā — sūrē uṭṭhitammi abhijissa ēkakalā paḍivaṇṇā [kiṁ] pavvaṁ kō vidhī tahiṁ kālē ? tti , sā ēgā kalā tērasahi satēhiṁ tēṇautēhiṁ 1393 guṇiyā jātā tattiyā cēva, puṇō paḍirāsētūṇa taṁ rāsiṁ ēgaṭṭhīya 61 bhāgō, laddhā bāvīsā 22 tērasasu tiṇautēsu 1393 pakkhittā, pakkhittarāsissa paṇṇarasahiṁ 15 bhāgō, bhāgaladdhāṇi cauṇautipavvāṇi 94 pañcamī ya tidhi ti. ettha abhijissa ēgakalā1paḍivaṇṇa tti. puṇō ētātō pavvātō tidhītō candakaraṇēṇa paḍisamāṇētavvaṁ-tērasaṇhaṁ satāṇaṁ tiṇautāṇaṁ] 1393 ṇipphattī, aṭṭhārasahiṁ satēhiṁ [tīsēhiṁ] 1830 koṭṭitō rūvaṁsō ēgūṇaṁ pavvaṁ abhijī ādīkāūṇaṁ icchiyaṁsagāta upādāya saṅkhētavvā aṁsagā rūvūṇā tērasahiṁ satēhiṁ tiṇautēhiṁ 1393 guṇētūṇa puvakaraṇēṇa vidhī vidhātavvō jahā — dhaṇiṭṭhāṇaṁ paḍhamaṁsagaṁ icchāmi tti abhijitō uvādāya jāva dhaṇiṭṭhāṇaṁ aṁsagō ti tāva savvē aṁsagā saṅkhittā, jadhā —abhijissa ekkāvīsā 21 samaṇa[ssa] sattaṭṭhī 67 dhaṇiṭṭhāṇaṁ ca ētē(1ēgō 1) aṁsō tti, ētē saṅkhittā jātā ēgūṇanautiṁ 89, ettō icchitaṁsō dhaṇiṭṭhāṇaṁ paḍhamaṁsēṇa suddhō sēsā aṭṭhāsītī 88, ētaṁ rāsiṁ tērasasatēhiṁ tēṇautēhiṁ 1393 guṇētūṇaṁ puvvakaraṇaṁ kāyavvaṁ jahāsambhavaṁ, aṭṭhārasahiṁ satēhiṁ tīsēhiṁ 1830 chettūṇa sēsagēṇa vidhāṇaṁ kāyavvaṁ. [385-390]

samaticchitēsu vāsēsu kōyi pucchejja jammaṇakkhattaṁ // JoisKa.391ab [gāhā]
jātassa varisasaṅkhaṁ pavvāṇi tidhiṁ ca thāvejjō // JoisKa.391cd [gāhā]

[p. 107]chettūṇa varisasaṅkhaṁ pañcasu sēsāṇi kuṇasu pavvāṇi // JoisKa.392ab [gāhā]
tattō ya vaṭṭamāṇaṁ sōhejjō pavva-tidhirāsī // JoisKa.392cd [gāhā]

avasēsaṁ sōhintō sampatakālamiva āṇayē savvaṁ // JoisKa.393ab [gāhā]
jaṁ jaṁ icchasi kiñcī aṇāgataṁ vā vi khēvēṇaṁ // JoisKa.393cd [gāhā]

ettha uddēsē kassai jātassa nava vāsāṇi tiṇṇi māsā pakkhō pañca ya divasā, ēsa jātakālō, etthaṁ kiṁ candanakkhattaṁ ? [kiṁ vā sūranakkhattaṁ] kā ya chabbhāgajātā divasarāsi 1 ti etthaṁ thāvaṇā — uvariṁ vāsāṇi ṇava, tēsiṁ heṭṭhā tiṇi māsā, tēsiṁ heṭṭhā ekkō pakkhō, tassa heṭṭhā pañcamī tidhī, ēsā thāvaṇā — va- 9 mā 3 101 ti 5. navahitō pañcahi jugēṇēgēṇa chiṇṇasēsā cattāri 4 vāsāṇi pavvāṇi kāhāmō tti ettha puṇa vāsaṁ cauvīsaṁ 24 pavāṇi, cauvīsāē cattāri guṇiyā chaṇṇauī 96, māsā tiṇṇi, ettha cha ppakkhittā, adhigamāsagassa ya bē pakkhittē jātaṁ pañcuttaraṁ pavvasataṁ 105, pañcamī ya tidhi ti ettō vaṭṭamāṇapavvarāsī tighīya sōdhētatvō, ētō culasītī 84 pavvāṇi vaṭṭamāṇāṇi suddhāṇi, sēsāṇi ēkavīsaṁ 21 pavvāṇi, pañcamītō aṭṭhamī ṇa sujjhati ti ēkavīsātō 21 rūvaṁ ghettūṇaṁ pañcasu paṇṇarasa pakkhittā, tattō aṭṭha suddhā sēsā bārasī 12, ēvaṁ vīsāē pavvēsu gatēsu bārasīya candagataṁ sūragataṁ ca bhāgā. jātaṁ vā jaṁ jaṁ icchitaṁ ēvaṁ vaṭṭamāṇakālaṁ kātūṇa taṁ savvaṁ āṇētavvaṁ ti. ēvaṁ aṇāgaē. vaṭṭamāṇakē pavvarāsimmi tidhirāsimmi ya pakkhettūṇaṁ dugapavvarāsī adhigaṁ ca pavvarāsītō sōdhētūṇaṁ sēsaṁ punvōvadēsēṇaṁ kāyavvaṁ ti jātakāṇayaṇaṁ. [391-392-393]

[paṇaṭṭhapavvaṁ ti pāhuḍaṁ samattaṁ 22]


---------------------------------------------------------------------
[23. tēvīsaimaṁ 'pōrisi' pāhuḍaṁ]

pavvē paṇṇarasaguṇē tidhisahitē pōrisīya āṇayaṇē // JoisKa.394ab [gāhā]
chalasītasatavibhattē jaṁ laddhaṁ taṁ viyāṇāhi // JoisKa.394cd [gāhā]

[p. 108]jati hōti visamaladdhaṁ dakkhiṇamayaṇaṁ havēja ṇāyavvaṁ // JoisKa.395ab [gāhā]
adha havaï samaṁ laddhaṁ nāyavvaṁ uttaraṁ ayaṇaṁ // JoisKa.395cd [gāhā]

ayaṇagatē tidhirāsī caugguṇē pavvapāyamajitammi // JoisKa.396ab [gāhā]
jaṁ laddhamaṅgulāṇi tu khaya-vaḍḍhī pōrisīyaṁ tu // JoisKa.396cd [gāhā]

dakkhiṇavaḍī dupadāu aṅgulāṇaṁ tu hōti kāyavvā // JoisKa.397ab [gāhā]
uttaraayaṇē hāṇī kāyavvā cauhiṁ pādāhiṁ // JoisKa.397cd [gāhā]

sāvaṇabahulapaḍivaē dupadā puṇa pōrisī dhuvā hōti // JoisKa.398ab [gāhā]
cattāri aṅgulāī māsēṇa tu vaḍḍhatē tattō // JoisKa.398cd [gāhā]

ēgattīsatibhāgā tihīē puṇa aṅgulassa cattāri // JoisKa.399ab [gāhā]
dakkhiṇaayaṇē vaḍḍhī jāva tu cattāri vi padāṇi // JoisKa.399cd [gāhā]

uttara ayaṇē hāṇī cauhiṁ pāēhiṁ jāva dō pāyā // JoisKa.400ab [gāhā]
ēvaṁ tu pōrisīē vaḍi-khayā hōti ṇāyavvā // JoisKa.400cd [gāhā]

vaḍḍhī vā hāṇī vā jāvatiyā pōrisīya diṭṭhā tu // JoisKa.401ab [gāhā]
tattō divasagatēṇa tu jaṁ laddhaṁ taṁ khu ayaṇagataṁ // JoisKa.401cd [gāhā]

adha pōrisīgaṇḍiyāyaṁ karaṇavidhī. sō jahā — [pavvē] paṇṇarasasaṅguṇē tidhisahitaṁ chaḍasītasatavibhattaṁ 186 kāyavvaṁ, tattō jaṁ laddhaṁ tassa ēvaṁ yadi visamaṁ laddhaṁ dakṣiṇamayaṇaṁ, aha samaṁ laddhaṁ tō uttaramayaṇaṁ. [394-395]

[p. 109]yō chalasītasatavibhattō 186 sēsarāsī cauguṇō jugapavvapādēṇa ēkatīsāē 31 bhajitē jaṁ laddhaṁ tāṇi aṅgulāṇi dakṣiṇamayaṇē vaḍḍhī vōbhattā(?) adha uttaramayaṇaṁ khayē ca dupādātō pōrasītō guṇakāra-bhāgahārāṇaṁ nipphattī-jadi chalasītēṇaṁ satēṇaṁ 186 cauvīsamaṅgulāṇi 24 khayavaḍḍhī ēgēṇa tidhissa kā khayavaḍḍhi 1 tti phalē saṅkētē chanbhāgēṇa ya ōvaṭṭitē diṭṭhā cattāri ēkatīsatibhāgā 3, aṅgalassa tidhiguṇā khaya-vaḍī yavē(?) kāhāmō tti aṭṭha javā aṅgulaṁ ti cattāri aṭṭhahiṁ guṇitāṇi battīsāē bhāgaladdhā javō ēkatīsatibhāgō ya javassa, ēsā tidhiṇō pōrisīyaṁ khaya-vaḍḍhī, etthaṁ cauṇhaṁ guṇakārāṇaṁ ēkattīsāē bhāgahārāṇaṁ ca nippattī, ēvaṁ ēsā puṇa vaḍḍhī sāvaṇabahulapaḍikyappakttā dupadātō pōrisītō, māghabahulapaḍivayapavattā hāṇī catupādātō pōrisītō, ēsā jugassa paḍhamassa paḍhamē saṁvaccharē hāṇī-baḍḍī dhuvā. ēēsu sāvaṇa-māghabahulapaḍivadādīsu chāyāpakkhēvō khaya-vaḍīādī. jahā- paḍhamasaṁvaccharē sāvaṇabahulapaḍivayādī vaḍḍhī, māghabahulapaḍivayādī khayō 1. bitiē saṁvaccharē sāvaṇabahulasattamīādī vaḍī, māghabahulassa sattamīādī khayō 2. tatiē saṁvaccharē sāvaṇabahulatērasīādi vaḍī, māghabahulatērasīādi khayō 3. cautthasaṁvaccharē sāvaṇabahulacautthīādi vaḍḍhī, māghajōṇhacautthīādi khayō 4. pañcamasaṁvaccharē sāvaṇajōṇhadasamīādi vaḍḍhī, māghajōṇhadasamīādi khayō tti 5. ētē pañcaṇhaṁ jugasaṁvaccharā ayaṇā vuḍḍīādī tidhiṇō bē cchāyākhaya-vaḍīṇa ādi tti ētāṇaṁ gādhāṇaṁ atthō. 

idāṇīṁ karaṇaṁ — pañcāsītimassa 85 pavvassa pañcamīyaṁ kadipadā pōrisi ? tti caurāsīti 84 pavvā thāviyāṇi, tēsiṁ heṭṭhā pañcamī, pavvaṁ paṇṇarasaguṇaṁ ti guṇē tidhimmi ya pakkhittē jātā bārasa satā paṇṇaṭṭhā 1265, ētassa chaḍasītēṇa satēṇa 186 bhāgaladdhā cha sarūvā 6, ēvaṁ dasamē dakṣiṇamayaṇē tti sēsaṁ sataṁ ēgūṇapaṇṇaṁ 149, taṁ cauguṇaṁ jātā pañca satā chaṇṇauyāṇa 596 ēkatīsāē bhāgō, laddhā ēgūṇavīsaṁ 19, bārasaṅgulā pāda ti ēgūṇavīsāē 19 bārasahiṁ 12 bhāgō, laddhaṁ padaṁ satta ya aṅgulāī, padammi dhuvarāsīpadāṇi 2 pakkhittāṇi jātāṇi tiṇṇi padāṇi satta ya aṅgulāṇi, sēsā satta ekkatīsatibhāgā, ētē javē kāhāmō tti aṭṭhahiṁ guṇiyā, ēkattīsāē ya bhāgaladdhō ekkō yavō paṇuvīsaṁ ēkatīsatibhāgā, tēhintō paṇuvīsabhāēhintō icchā āṇēyavvā ōgāhi(1) tti, ēvaṁ pañcāsītimassa pavvassa pañcamīyaṁ jugāditō  sattamē ayaṇē tiṇṇi padāṇi satta ya [p. 110] aṅgulāṇi ēkō yavō paṇuvīsaṁ ēkatīsatibhāgā javassa pōrisi tti. taṁ cēva puvaladdhaṁ savvaṁ catuhitō padēhitō sōdhētavvaṁ, cauhitō tiṇṇi suddhā sēsaṁ ēkaṁ, taṁ aṅgulagataṁ bārasa aṅgulāṇi jātāṇi, tattō [satta aṅgulā] suddhā sēsā pañca, tattō 5vaṁ ghettūṇaṁ aṭṭha javā jātā, tattō ekkō javō suddhō sēsā satta javā, tattō rūvaṁ ghettūṇaṁ ektīsaṁ javā bhāgā kayā, ēkatīsatibhāgātō paṇuvīsaṁ 25 javā suddhā sēsā cha ēkatīsatibhāgā yavā 6/31, dhuvarāsī sēsā tē agataṁ bē padāṇi pakkhittāṇi ēvaṁ jātaṁ uttarāyaṇassa ēgūṇapaṇṇaṁ divasasataṁ vipadā pōrisī cattāri aṅgulāṇi cha ca javā javassa ya cha ēkatīsatibhāga tti. ēvaṁ cēva ēvaṁ uddhadakkhiṇāyaṇē savvaṁ kāyavvaṁ. [396-397]

pacchillāya gādhāya atthuddēsō jahā — dakkhiṇāyaṇē jā vaḍḍhī cattāri aṅgulāṇi pōrasīē diṭṭhāṇi jāṇi sā ayaṇagataṁ ti etthaṁ kāyavvaṁ — jadi cauhiṁ ēkatīsamāgaṅgulēhiṁ ēkō tidhī labbhati cauhiṁ aṅgulēhiṁ kati tihī labbhāmō ? tti phalē ēgammi saṅkantē chēdē ya ēkatīsagē saṅkētē causu ya samēsu avagatēsu ekkattīsā guṇitā jātā ettiyā cēva agataṁ dakṣiṇāyaṇassa ēkatīsatimē divasē pōrisīē cauraṅgulā vaḍḍhī chāya ti. uttarāyaṇē aṭuṅgulāṇi chāyākhayō diṭṭhā kiṁ ayaṇassa gataṁ ? ti taha cēva kāyavvaṁ puvvōvadēsēṇa-yadi cauhiṁ ēkatīsatibhāgaṅgulēhiṁ ekkō tihī labbhati aṭṭhahiṁ aṅgulēhiṁ kati tidhī labbhāmō ? tti taha cēva phalē saṅkatē chēdē ya ēkatīsagē saṅkantē caubhāgēṇa ya ōvaṭṭitē ekkēṇa ya ēkattīsā guṇitā jātā bāvaṭṭhī, ēvaṁ uttarāyaṇassa aṭṭasu aṅgulēsu khīṇassa bāvaṭṭī 62 tidhī diṭṭha ti. [398-401]

[pōrisi ti pāhuḍaṁ samattaṁ 23]


---------------------------------------------------------------------
[upasaṁhārō]

ēsō ya candapavē karaṇavidhī ōhiēṇa kāyanvō // JoisKa.402ab [gāhā]
kālanāṇudēsō tassa nisiddhō(? tujjha mi siṭṭō) jadhudihrō // JoisKa.402cd [gāhā]

[p. 111]ēvaṁ sōūṇa tu sō samaṇō sañjātasamayapattaṭṭhō // JoisKa.403ab [gāhā]
icchāmi tti uvagatō vācakavasamassa uvadēsaṁ // JoisKa.403cd [gāhā]

kālaṇṇāṇasamāsō puvvāyariēhiṁ nīṇiō ēsō // JoisKa.404ab [gāhā]
diṇakarapaṇṇattītō sissajaṇahiō sukhōpāyō // JoisKa.404cd [gāhā]

puvvāyariyakayāṇaṁ karaṇāṇaṁ jōtisammi samayammi // JoisKa.405ab [gāhā]
pālittakēṇa iṇamō raiyā gāhāhiṁ parivāḍī // JoisKa.405cd [gāhā]

namō arahantāṇaṁ. 

kālaṇṇāṇassiṇamō vittī ṇāmēṇa canda[? jōṇha] ti. 

sivanandivāyagēhiṁ tu rōthigā(? raiyā) jiṇadēvagati(?ṇi hētūṇaṁ(1 hētuṁ). 

granthāgram 1580. 

jina-siddha-sūri-dēśaka-sādhuvarā(? n) namata guṇagaṇōpētaṁ(? tān) [gāhā]
pañcanamaskārapadaistrisandhyamaṅgala[ nimitta]m iti [gāhā]

[jōisakaraṇḍagaṭippaṇagaṁ samattaṁ]
[jōisakaraṇḍagaṁ sammattaṁ]

