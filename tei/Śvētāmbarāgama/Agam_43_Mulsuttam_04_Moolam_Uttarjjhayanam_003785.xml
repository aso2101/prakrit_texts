<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="Utt" n="Utt">
  <teiHeader xml:lang="eng">
    <fileDesc>
      <titleStmt>
	<title xml:lang="pka-Latn">Uttarajjhayaṇasuttaṁ</title>
	<title xml:lang="san-Latn">Uttarādhyayanasūtram</title>
      	<principal><persName ref="http://viaf.org/viaf/372149294434280521495">Andrew Ollett</persName></principal>
      	<respStmt>
      	  <persName xml:id="AO">Andrew Ollett</persName> 
      	  <resp>Processed the text data from Muni Deepratnasagar Ji's DOCX files into romanized TEI.</resp>
      	</respStmt>
	<respStmt>
	  <persName xml:id="IR">Itamar Ramot</persName> 
	  <resp>Bibliographic and text-processing assistance.</resp>
	</respStmt>
      </titleStmt>
      <publicationStmt>
      	<authority/>
	<availability status="restricted">
	  <p><!-- add whatever license you like: --></p>
	</availability>
	<date>2020</date>
	<publisher><!-- EFEO/EPHE (Université of PSL) --></publisher>
	<pubPlace><!-- Paris --></pubPlace>
      </publicationStmt>
      <sourceDesc>
	<p>This electronic text is based on the DOCX files of the entire Śvētāmbara canon provided by Muni Deepratnasagar and made available through Jain e-Library. The ID of the DOCX file for this text is 003785. The source of Muni Deepratnasagar's edition, in turn, is the “Āgama Mañjūṣā” series.</p>
      </sourceDesc>
    </fileDesc>
    <encodingDesc>
      <p>The Uttarajjhayaṇasutta is divided into “lessons” (ajjhayaṇa). Each lesson contains sections that contains either prose or verse. Sections are numbered continuously from the beginning of the text.</p>
      <refsDecl n="CTS">
	<cRefPattern 
	    n="level4"
	    matchPattern="s.(\d+)"
	    replacementPattern="#xpath(/tei:TEI/tei:text/tei:body//tei:div[@type='section'][@n='$1']">
	  <p>This pointer pattern extracts sections, numbered continuously from the beginning of the text.</p>
	</cRefPattern>
	<cRefPattern 
	    n="level2"
	    matchPattern="1.(\d+)"
	    replacementPattern="#xpath(/tei:TEI/tei:text/tei:body/tei:div[@n='$1'])">
	  <p>This pointer pattern extracts ajjhayaṇas.</p>
	</cRefPattern>
      </refsDecl>
    </encodingDesc>
    <profileDesc>
      <langUsage>
      	<language ident="pka-Latn">Ardhamāgadhī, romanized in ISO-15919</language>
      </langUsage>
    </profileDesc>
    <revisionDesc>
      <change when="2021-07-19" who="AO">Conversion of text to TEI</change>
    </revisionDesc>
  </teiHeader>
  <text xml:lang="pka-Latn">
    <body>
      <div type="ajjhayaṇaṁ" n="1">
	<head>viṇayasuyaṁ</head>
	<div type="section" n="1">
	  <lg n="1">
	    <l>sañjōgā vippamukkassa, anagārassa bhikkhuṇō</l>
	    <l>vinayaṁ pāukarissāmi, ānupuvviṁ suṇēha mē</l>
	  </lg>
	</div>
	<div type="section" n="2">
	  <lg n="2">
	    <l>āṇāniddēsakarē, guruṇamuvavāyakāraē</l>
	    <l>iṅgiyāgārasampannē, sē vinīē tti vuccaī</l>
	  </lg>
	</div>
	<div type="section" n="3">
	  <lg n="3">
	    <l>āṇā'niddēsakarē, guruṇamanuvavāyakāraē</l>
	    <l>paḍinīē asambuddhē, avinīē tti vuccaī</l>
	  </lg>
	</div>
	<div type="section" n="4">
	  <lg n="4">
	    <l>jahā suṇī pūikaṇṇī, nikkasijjaī savvasō</l>
	    <l>ēvaṁ dussīlapaḍinīē, muharī nikkasijjaï</l>
	  </lg>
	</div>
	<div type="section" n="5">
	  <lg n="5">
	    <l>kaṇakuṁ'gaṁ caïttāṇaṁ, viṭṭhaṁ bhuñjaï sūyarō</l>
	    <l>ēvaṁ sīlaṁ caïttāṇaṁ, dussīlē ramaī miē</l>
	  </lg>
	</div>
	<div type="section" n="6">
	  <lg n="6">
	    <l>suṇiyā'bhāvaṁ sāṇassa, suyarassa narassa ya</l>
	    <l>vinaē ṭhavejja appāṇaṁ icchantō hiyamappaṇō</l>
	  </lg>
	</div>
	<div type="section" n="7">
	  <lg n="7">
	    <l>tamhā vinayamēsijjā, sīlaṁ paḍilabhejjaō</l>
	    <l>buddhaputta niyāgaṭṭhī, na nikkasijjaï kaṇhuī</l>
	  </lg>
	</div>
	<div type="section" n="8">
	  <lg n="8">
	    <l>nisantē siyā amuharī, buddhāṇaṁ antiē sayā</l>
	    <l>aṭṭhajuttāṇi sikkhijjā, niraṭṭhāṇi u vajjaē</l>
	  </lg>
	</div>
	<div type="section" n="9">
	  <lg n="9">
	    <l>anusāsiō na kuppijjā, khantiṁ sēvijja paṇḍiē</l>
	    <l>khuḍḍēhiṁ saha saṁsaggiṁ, hāsaṁ kīḍaṁ ca vajjaē</l>
	  </lg>
	</div>
	<div type="section" n="10">
	  <lg n="10">
	    <l>mā ya caṇḍāliyaṁ kāsī, bahuyaṁ mā ya ālavē</l>
	    <l>kālēṇaṁ ya ahijjittā, taō jhāijja ēgaō</l>
	  </lg>
	</div>
	<div type="section" n="11">
	  <lg n="11">
	    <l>āhacca caṇḍāliyaṁ kuṭṭu, na niṇhaïjja kayāi vi</l>
	    <l>kaḍaṁ kaḍē tti bhāsejjā, akaḍaṁ nō kaḍē tti ya</l>
	  </lg>
	</div>
	<div type="section" n="12">
	  <lg n="12">
	    <l>mā galiyassēva kasaṁ, vayaṇamicchē puṇō puṇō</l>
	    <l>kasaṁ va daṭṭhumāiṇṇē, pāvagaṁ parivajjaē</l>
	  </lg>
	</div>
	<div type="section" n="13">
	  <lg n="13">
	    <l>anāsavā thūlavayā kusīlā, miumpi caṇḍaṁ pakarenti sīsā</l>
	    <l>cittāṇuyā hu dakkhōvavēyā, pasāyaē tē hu durāsayampi</l>
	  </lg>
	</div>
	<div type="section" n="14">
	  <lg n="14">
	    <l>nāpuṭṭhō vāgarē kiñci, puṭṭhō vā nāliyaṁ vaē</l>
	    <l>kōhaṁ asaccaṁ kuvejjā, dhārejjā piyamappiyaṁ</l>
	  </lg>
	</div>
	<div type="section" n="15">
	  <lg n="15">
	    <l>appā cēva damēyavvō, appā hu khalu duddamō</l>
	    <l>appā dantō suhī hōi, assiṁ lōē parattha ya</l>
	  </lg>
	</div>
	<div type="section" n="16">
	  <lg n="16">
	    <l>varaṁ mē appā dantō, sañjamēṇa tavēṇa ya</l>
	    <l>mā'haṁ parēhi dammantō, bandhaṇēhiṁ vahēhi ya</l>
	  </lg>
	</div>
	<div type="section" n="17">
	  <lg n="17">
	    <l>paḍinīyaṁ ca buddhāṇaṁ, vāyā aduva kammuṇā</l>
	    <l>āvī vā jaïvā rahassē, nēva kujjā kayāivi</l>
	  </lg>
	</div>
	<div type="section" n="18">
	  <lg n="18">
	    <l>na pakkhaō na puraō, nēva kiccāṇa piṭṭhaō</l>
	    <l>na juñjē ūruṇā ūruṁ, sayaṇē nō paḍissuṇē</l>
	  </lg>
	</div>
	<div type="section" n="19">
	  <lg n="19">
	    <l>nēva palhatthiyaṁ kujjā, pakkhapiṇḍaṁ ca sañjaē</l>
	    <l>pāē pasāriē vā'vi, na ciṭṭhē guruṇantiē</l>
	  </lg>
	</div>
	<div type="section" n="20">
	  <lg n="20">
	    <l>āyariēhiṁ vāhittō, tusiṇīō na kayāi vi</l>
	    <l>pasāyaṭṭhī niyāgaṭṭhī, uvaciṭṭhē guruṁ sayā</l>
	  </lg>
	</div>
	<div type="section" n="21">
	  <lg n="21">
	    <l>ālavantē lavantē vā, na nisīejja kayāi vi</l>
	    <l>caïūṇaṁ āsanaṁ dhīrō, jaō juttaṁ paḍissuṇē</l>
	  </lg>
	</div>
	<div type="section" n="22">
	  <lg n="22">
	    <l>āsanagaō na pucchejjā, nēva sejjāgaō kayāi vī</l>
	    <l>āgammukkaḍuō santō, pucchijjā pañjalīuḍō</l>
	  </lg>
	</div>
	<div type="section" n="23">
	  <lg n="23">
	    <l>ēvaṁ vinayajuttassa, suttaṁ atthaṁ ca tadubhayaṁ</l>
	    <l>pucchamāṇassa sīsassa, vāgarijja jahāsuyaṁ</l>
	  </lg>
	</div>
	<div type="section" n="24">
	  <lg n="24">
	    <l>musaṁ pariharē bhikkhū, na ya ōhāriṇiṁ vaē</l>
	    <l>bhāsādōsaṁ pariharē, māyaṁ ca vajjaē sayā</l>
	  </lg>
	</div>
	<div type="section" n="25">
	  <lg n="25">
	    <l>na lavejja puṭṭhō sāvajjaṁ, na niraṭṭhaṁ na mammayaṁ</l>
	    <l>appaṇaṭṭhā paraṭṭhā vā, ubhayassantarēṇa vā</l>
	  </lg>
	</div>
	<div type="section" n="26">
	  <lg n="26">
	    <l>samarēsu agārēsuṁ, gihasandhīsu ya mahāpahēsu</l>
	    <l>ēgō ēgatthiē saddhiṁ, nēva ciṭṭhē na saṁlavē</l>
	  </lg>
	</div>
	<div type="section" n="27">
	  <lg n="27">
	    <l>jaṁ mē buddhāṇusāsanti, sīēṇa pharusēṇa vā</l>
	    <l>mama lābhō tti pēhāē, payaō ya taṁ paḍissuṇē</l>
	  </lg>
	</div>
	<div type="section" n="28">
	  <lg n="28">
	    <l>anusāsanamōvāyaṁ, dukkaḍassa ya cōyaṇaṁ</l>
	    <l>hiyaṁ taṁ mannaē paṇṇō, vēsaṁ hōi asāhuṇō</l>
	  </lg>
	</div>
	<div type="section" n="29">
	  <lg n="29">
	    <l>hiyaṁ vigayabhayā buddhā, pharusampi anusāsaṇaṁ</l>
	    <l>vēsaṁ taṁ hōi mūḍhāṇaṁ, khantisōhikaraṁ payaṁ</l>
	  </lg>
	</div>
	<div type="section" n="30">
	  <lg n="30">
	    <l>āsanē uvaciṭṭhejjā, aṇuccē akuē thirē</l>
	    <l>appuṭṭhāī niruṭṭhāī, nisīejja'ppakukkuē</l>
	  </lg>
	</div>
	<div type="section" n="31">
	  <lg n="31">
	    <l>kālēṇa nikkhamē bhikkhū, kālēṇa ya paḍikkamē</l>
	    <l>kālaṁ ca vivajjitā, kālē kālaṁ samāyarē</l>
	  </lg>
	</div>
	<div type="section" n="32">
	  <lg n="32">
	    <l>parivāḍīē na ciṭṭhejjā, bhikkhū dattēsaṇaṁ carē</l>
	    <l>paḍirūvēṇa ēsittā, miyaṁ kālēṇa bhakkhaē</l>
	  </lg>
	</div>
	<div type="section" n="33">
	  <lg n="33">
	    <l>nāidūramaṇāsannē, nannēsiṁ cakkhuphāsaō</l>
	    <l>ēgō ciṭṭhejja bhattaṭṭhā, laṅghittā taṁ naïkkamē</l>
	  </lg>
	</div>
	<div type="section" n="34">
	  <lg n="34">
	    <l>nāiuccē va nīē vā, nāsannē nāidūraō</l>
	    <l>phāsuyaṁ parakaḍaṁ piṇḍaṁ, paḍigāhejja sañjaē</l>
	  </lg>
	</div>
	<div type="section" n="35">
	  <lg n="35">
	    <l>appapāṇē'ppabīyaṁmi, paḍicchannaṁmi saṁvuḍē</l>
	    <l>samayaṁ sañjaē bhuñjē, jayaṁ aparisāḍiyaṁ</l>
	  </lg>
	</div>
	<div type="section" n="36">
	  <lg n="36">
	    <l>sukaḍitti supakkitti, succhinnē suhaḍē maḍē</l>
	    <l>suniṭṭhiē suladdhitti, sāvajjaṁ vajjaē munī</l>
	  </lg>
	</div>
	<div type="section" n="37">
	  <lg n="37">
	    <l>ramaē paṇḍaē sāsaṁ, hayaṁ bhaddaṁ va vāhaē</l>
	    <l>bālaṁ saṁmaï sāsantō, galiyassaṁ va vāhaē</l>
	  </lg>
	</div>
	<div type="section" n="38">
	  <lg n="38">
	    <l>khaḍḍuyā mē cavēḍā mē, akkōsā ya vahā ya mē</l>
	    <l>kallāṇamanusāsantō, pāvadiṭṭhitti mannaī</l>
	  </lg>
	</div>
	<div type="section" n="39">
	  <lg n="39">
	    <l>puttō mē bhāya nāi tti, sāhū kallāṇa mannaī</l>
	    <l>pāvadiṭaṭhi u appāṇaṁ, sāsaṁ dāsē tti mannaī</l>
	  </lg>
	</div>
	<div type="section" n="40">
	  <lg n="40">
	    <l>na kōvaē āyariyaṁ, appāṇampi na kōvaē</l>
	    <l>buddhōvaghāī na siyā, na siyā tottagavēsaē</l>
	  </lg>
	</div>
	<div type="section" n="41">
	  <lg n="41">
	    <l>āyariyaṁ kuviyaṁ naccā, pattiēṇa pasāyaē</l>
	    <l>vijjhavejja pañjalīuḍō, vaejja na puṇottiya</l>
	  </lg>
	</div>
	<div type="section" n="42">
	  <lg n="42">
	    <l>dhammajjiyaṁ ca vavahāraṁ, buddhēhāyariyaṁ sayā</l>
	    <l>tamāyarantō vavahāraṁ, garahaṁ nābhigacchaī</l>
	  </lg>
	</div>
	<div type="section" n="43">
	  <lg n="43">
	    <l>manōgayaṁ vakkagayaṁ, jāṇittāyariyassa u</l>
	    <l>taṁ parigijjha vāyāē, kammuṇā uvavāyaē</l>
	  </lg>
	</div>
	<div type="section" n="44">
	  <lg n="44">
	    <l>vittē acōiē niccaṁ, khippaṁ havaï sucōiē</l>
	    <l>jahōvaïṭṭhaṁ sukayaṁ, kiccāiṁ kuvvaī sayā</l>
	  </lg>
	</div>
	<div type="section" n="45">
	  <lg n="45">
	    <l>naccā namaï mēhāvī, lōē kittī sē jāyaē</l>
	    <l>havaī kiccāṇaṁ saraṇaṁ, bhūyāṇaṁ jagaī jahā</l>
	  </lg>
	</div>
	<div type="section" n="46">
	  <lg n="46">
	    <l>pujjā jassa pasīyanti, sambuddhā puvvasanthuyā</l>
	    <l>pasannā lābhaïssanti, viulaṁ aṭṭhiyaṁ suyaṁ</l>
	  </lg>
	</div>
	<div type="section" n="47">
	  <lg n="47">
	    <l>sa pujjasatthē suvinīyasaṁsaē, manōruī ciṭṭhaï kammasampayā</l>
	    <l>tavōsamāyārisamāhisaṁvuḍē, mahajjuī pañca vayāiṁ pāliyā</l>
	  </lg>
	</div>
	<div type="section" n="48">
	  <lg n="48">
	    <l>sa dēvagandhavvamanussapuiē, caïttu dēhaṁ malapaṅkapuvvayaṁ</l>
	    <l>siddhē vā havaï sāsaē dēvē ā apparaē mahiḍḍhiē</l>
	  </lg>
	  <p>
	    <s>tti bēmi.</s>
	  </p>
	</div>
      </div><!-- paḍhamaṁ ajjhayaṇaṁ sammattaṁ !-->
      <div type="ajjhayaṇaṁ" n="2">
	<head>parīsahavibhattī</head>
	<div type="section" n="49">
	  <p>
	    <s>suyaṁ mē āusaṁ tēṇaṁ bhagavayā ēvamakkhāyaṁ। iha khalu bāvīsaṁ parīsahā samaṇēṇaṁ bhagavayā mahāvīrēṇaṁ kāsavēṇaṁ pavēiyā.</s>
	    <s>jē bhikkhū soccā naccā jiccā abhibhūya bhikkhāyariyāē parivvayantō puṭṭhō nō vinihannejjā। kayarē khalu tē bāvīsaṁ parisahā samaṇēṇaṁ bhagavayā mahāvīrēṇaṁ kāsavēṇaṁ pavēiyā, jē bhikkhū soccā naccā jiccā abhibhūyabhikkhāyariyāē parivvayantō puṭṭhō nō vinihannejjā?</s>
	  </p>
	  <p>
	    <s>imē khalu tē bāvīsaṁ parisahā samaṇēṇaṁ bhagavayā mahāvīrēṇaṁ kāsavēṇaṁ pavēiyā, jē bhikkhū soccā naccā jiccā abhibhūya bhikkhāyariyāē parivvayantō puṭṭhō nō vinihannejjā; taṁ jahā-digiñchā-parīsahē, pivāsāparīsahē, sīyaparīsahē, usiṇaparīsahē, daṁsamasagaparīsahē, acēlaparīsahē, araïparīsahē, itthī-parīsahē, cariyāparīsahē, nisīhiyāparīsahē, sejjāparīsahē, akkōsaparīsahē, vahaparīsahē, jāyaṇāparīsahē, alābhaparīsahē, rōgaparīsahē, taṇaphāsaparīsahē, jallaparīsahē, sakkārapurakkāraparīsahē, paṇṇāparīsahē, annāṇa-parīsahē, daṁsaṇaparīsahē.</s>
	  </p>
	</div>
	<div type="section" n="50">
	  <lg n="50">
	    <l>parīsahāṇaṁ pavibhattī, kāsavēṇaṁ pavēiyā</l>
	    <l>taṁ bhē udāharissāmi, ānupuvviṁ suṇēha mē</l>
	  </lg>
	</div>
	<div type="section" n="51">
	  <lg n="51">
	    <l>digiñchāparigaē dēhē, tavassī bhikkhū thāmavaṁ</l>
	    <l>na chindē na chindāvaē na paē na payāvaē</l>
	  </lg>
	</div>
	<div type="section" n="52">
	  <lg n="52">
	    <l>kālīpavvaṅgasaṅkāsē,  kisē dhamanisantaē</l>
	    <l>māyannō asanapānassa, adīnamanasō carē</l>
	  </lg>
	</div>
	<div type="section" n="53">
	  <lg n="53">
	    <l>taō puṭṭhō pivāsāē, dōguñcchī laddhasañjaē</l>
	    <l>sīōdagaṁ na sēvijjā, viyaḍassēsaṇaṁ carē</l>
	  </lg>
	</div>
	<div type="section" n="54">
	  <lg n="54">
	    <l>chinnāvāēsu panthēsu, āurē supivāsiē</l>
	    <l>parisukkamuhē'dīnē, taṁ titikkhē parīsahaṁ</l>
	  </lg>
	</div>
	<div type="section" n="55">
	  <lg n="55">
	    <l>carantaṁ virayaṁ lūhaṁ, sīyaṁ phusaï ēgayā</l>
	    <l>nāivēlaṁ munī gacchē, soccāṇaṁ jinasāsanaṁ</l>
	  </lg>
	</div>
	<div type="section" n="56">
	  <lg n="56">
	    <l>na mē nivāraṇaṁ atthi chavittāṇaṁ na vijjaī</l>
	    <l>ahaṁ tu aggiṁ sēvāmi, ii bhikkhū na cintaē</l>
	  </lg>
	</div>
	<div type="section" n="57">
	  <lg n="57">
	    <l>usiṇaṁ pariyāvēṇaṁ, paridāhēṇa tajjiē</l>
	    <l>ghiṁsu vā pariyāvēṇaṁ, sāyaṁ nō paridēvaē</l>
	  </lg>
	</div>
	<div type="section" n="58">
	  <lg n="58">
	    <l>uṇhāhitattē mēhāvī, siṇāṇaṁ nō vi patthaē</l>
	    <l>gāyaṁ nō parisiñcejjā, na vīejjā ya appayaṁ</l>
	  </lg>
	</div>
	<div type="section" n="59">
	  <lg n="59">
	    <l>puṭṭhō ya daṁsamasaēhiṁ, samarē va mahāmunī</l>
	    <l>nāgō saṅgāmasīsē vā, sūrō abhibhavē paraṁ</l>
	  </lg>
	</div>
	<div type="section" n="60">
	  <lg n="60">
	    <l>na santasē na vārejjā, manaṁ pi na paōsaē</l>
	    <l>uvēhē na haṇē pāṇē, bhuñjantē maṁsasōṇiyaṁ</l>
	  </lg>
	</div>
	<div type="section" n="61">
	  <lg n="61">
	    <l>parijuṇṇēhiṁ vatthēhiṁ, hokkhāmi tti acēlaē</l>
	    <l>aduvā sacēlaē hokkhaṁ, ii bhikkhū na cintaē</l>
	  </lg>
	</div>
	<div type="section" n="62">
	  <lg n="62">
	    <l>ēgayā'cēlaē hōi, sacēlē yāvi ēgayā</l>
	    <l>ēyaṁ dhammahiyaṁ naccā, nāṇī nō paridēvaē</l>
	  </lg>
	</div>
	<div type="section" n="63">
	  <lg n="63">
	    <l>gāmāṇugāmaṁ rīyantaṁ, anagāraṁ akiñcanaṁ</l>
	    <l>araī anuppavēsejjā, taṁ titikkhē parīsahaṁ</l>
	  </lg>
	</div>
	<div type="section" n="64">
	  <lg n="64">
	    <l>araïṁ piṭṭhaō kiccā, viraē āyarakkhiē</l>
	    <l>dhammārāmē nirārambhē, uvasantē munī carē</l>
	  </lg>
	</div>
	<div type="section" n="65">
	  <lg n="65">
	    <l>saṅgō ēsa maṇūsāṇaṁ, jāō lōgaṁmi itthiō</l>
	    <l>jassa ēyā parinnāya, sukaḍaṁ tassa sāmaṇṇaṁ</l>
	  </lg>
	</div>
	<div type="section" n="66">
	  <lg n="66">
	    <l>ēvamādāya mēhāvī, paṅkabhūyā u itthiō</l>
	    <l>nō tāhiṁ vinihannejjā, carejjattagavēsaē</l>
	  </lg>
	</div>
	<div type="section" n="67">
	  <lg n="67">
	    <l>ēga ēva carē lāḍhē, abhibhūya parīsahē</l>
	    <l>gāmē vā nagarē vā'vi, nigamē vā rāyahāṇiē</l>
	  </lg>
	</div>
	<div type="section" n="68">
	  <lg n="68">
	    <l>asamāṇē carē bhikkhū, nēva kujjā pariggahaṁ</l>
	    <l>asaṁsattē gihatthēhiṁ, aniēō parivvaē</l>
	  </lg>
	</div>
	<div type="section" n="69">
	  <lg n="69">
	    <l>susāṇē sunnagārē vā, rukkhamūlē ya ēgaō</l>
	    <l>akukkuō nisīejjā, na ya vittāsaē paraṁ</l>
	  </lg>
	</div>
	<div type="section" n="70">
	  <lg n="70">
	    <l>tattha sē ciṭṭhamāṇassa, uvasaggē'bhidhāraē</l>
	    <l>saṅkāmīō na gacchejjā, uṭṭhittā annamāsanaṁ</l>
	  </lg>
	</div>
	<div type="section" n="71">
	  <lg n="71">
	    <l>uccāvayāhiṁ sejjāhiṁ, tavassī bhikkhū thāmavaṁ</l>
	    <l>nāivēlaṁ vihannijjā, pāvadiṭṭhī vihannaī</l>
	  </lg>
	</div>
	<div type="section" n="72">
	  <lg n="72">
	    <l>païrikkuvassayaṁ laddhuṁ, kallāṇaṁ aduva pāvayaṁ</l>
	    <l>kimēgarāiṁ karissaï?, ēvaṁ tattha'hiyāsaē</l>
	  </lg>
	</div>
	<div type="section" n="73">
	  <lg n="73">
	    <l>akkōsejjā parō bhikkhuṁ, na tēsiṁ paḍisañjalē</l>
	    <l>sarisō hōi bālāṇa, tamhā bhikkhū na sañjalē</l>
	  </lg>
	</div>
	<div type="section" n="74">
	  <lg n="74">
	    <l>soccāṇaṁ phasusā bhāsā, dāruṇā gāmakaṇṭagā</l>
	    <l>tusiṇīō uvēhejjā, na tāō manasīkarē</l>
	  </lg>
	</div>
	<div type="section" n="75">
	  <lg n="75">
	    <l>haō na sañjalē bhikkhū, manampi na paōsaē</l>
	    <l>titikkhaṁ paramaṁ naccā, bhikkhū dhammaṁ samāyarē</l>
	  </lg>
	</div>
	<div type="section" n="76">
	  <lg n="76">
	    <l>samaṇaṁ sañjayaṁ dantaṁ, haṇijjā kō'vi katthavi</l>
	    <l>natthi jīvassa nāsutti, ēvaṁ pēhejja sañjaē</l>
	  </lg>
	</div>
	<div type="section" n="77">
	  <lg n="77">
	    <l>dukkaraṁ khalu bhō! niccaṁ, anagārassa bhikkhuṇō</l>
	    <l>savvaṁ sē jāiyaṁ hōi, natthi kiñci ajāiyaṁ</l>
	  </lg>
	</div>
	<div type="section" n="78">
	  <lg n="78">
	    <l>gōyaraggapaviṭṭhassa, hatthē nō suppasāraē</l>
	    <l>sēō agāravāsutti, ii bhikkhu na cintaē</l>
	  </lg>
	</div>
	<div type="section" n="79">
	  <lg n="79">
	    <l>parēsu ghāsamēsejjā, bhōyaṇē pariniṭṭhiē</l>
	    <l>laddhē piṇḍē aladdhē vā, nāṇutappejja paṇḍiē</l>
	  </lg>
	</div>
	<div type="section" n="80">
	  <lg n="80">
	    <l>ajjēvāhaṁ na labbhāmi, avi lābhō suē siyā</l>
	    <l>jō ēvaṁ paḍisañcikkhē, alābhō taṁ na tajjaē</l>
	  </lg>
	</div>
	<div type="section" n="81">
	  <lg n="81">
	    <l>naccā uppaïyaṁ dukkhaṁ, vēyaṇāē duhaṭṭhiē</l>
	    <l>adīnō ṭhāvaē pannaṁ, puṭṭhō tatthahiyāsaē</l>
	  </lg>
	</div>
	<div type="section" n="82">
	  <lg n="82">
	    <l>tēgicchaṁ nābhinandejjā, sañcikkha'ttagavēsaē</l>
	    <l>ēvaṁ khu tassa sāmaṇṇaṁ, jaṁ na kujjā na kāravē</l>
	  </lg>
	</div>
	<div type="section" n="83">
	  <lg n="83">
	    <l>acēlagassa lūhassa ,sañjayassa tavissaṇō</l>
	    <l>taṇēsu suyamāṇassa, hujjā gāyavirāhaṇā</l>
	  </lg>
	</div>
	<div type="section" n="84">
	  <lg n="84">
	    <l>āyavassa nivāēṇaṁ, aülā havaï vēyaṇā</l>
	    <l>ēvaṁ naccā na sēvanti, tantujaṁ taṇatajjiyā</l>
	  </lg>
	</div>
	<div type="section" n="85">
	  <lg n="85">
	    <l>kilinnagāē mēhāvī, paṅkēṇa va raēṇa vā</l>
	    <l>ghiṁsu vā pariyāvēṇaṁ, sāyaṁ nō paridēvaē</l>
	  </lg>
	</div>
	<div type="section" n="86">
	  <lg n="86">
	    <l>vēejja nijjarāpēhī, āriyaṁ dhamma'nuttaraṁ</l>
	    <l>jāva sarīrabhēutti, jallaṁ kāēṇa dhāraē</l>
	  </lg>
	</div>
	<div type="section" n="87">
	  <lg n="87">
	    <l>abhivāyaṇaṁ abbhuṭṭhāṇaṁ, sāmī kujjā nimantaṇaṁ</l>
	    <l>jē tāiṁ paḍisēvanti, na tēsiṁ pīhaē munī</l>
	  </lg>
	</div>
	<div type="section" n="88">
	  <lg n="88">
	    <l>aṇukkasāī appicchē, annāēsī alōluē</l>
	    <l>rasēsu nānugijjhejjā, nānutappejja pannavaṁ</l>
	  </lg>
	</div>
	<div type="section" n="89">
	  <lg n="89">
	    <l>sē nūnaṁ maē puvvaṁ, kammā'nāṇaphalā kaḍā</l>
	    <l>jēṇāhaṁ nābhijāṇāmi, puṭṭhō kēṇaï kaṇhuī</l>
	  </lg>
	</div>
	<div type="section" n="90">
	  <lg n="90">
	    <l>aha pacchā uijjanti, kammā'nāṇaphalā kaḍā</l>
	    <l>ēvamassāsi appāṇaṁ, naccā kammavivāgayaṁ</l>
	  </lg>
	</div>
	<div type="section" n="91">
	  <lg n="91">
	    <l>niraṭṭhagaṁmi viraō, mēhuṇāō susaṁvuḍō</l>
	    <l>jō sakkhaṁ nābhijāṇāmi, dhammaṁ kallāṇa pāvagaṁ</l>
	  </lg>
	</div>
	<div type="section" n="92">
	  <lg n="92">
	    <l>tavōvahāṇamādāya, paḍimaṁ paḍivajjaō</l>
	    <l>ēvaṁ pi viharaō mē, chaümaṁ na niyaṭṭaī</l>
	  </lg>
	</div>
	<div type="section" n="93">
	  <lg n="93">
	    <l>natthi nūnaṁ parē lōē, iḍḍhī vā'vī tavassiṇō</l>
	    <l>aduvā vañciō mitti, ii bhikkhū na cintaē</l>
	  </lg>
	</div>
	<div type="section" n="94">
	  <lg n="94">
	    <l>abhū jiṇā atthi jiṇā, aduvā'vi bhavissaī</l>
	    <l>musaṁ tē ēvamāhaṁsu, ii bhikkhū na cintaē</l>
	  </lg>
	</div>
	<div type="section" n="95">
	  <lg n="95">
	    <l>ēē parīsahā savvē, kāsavēṇa pavēiyā</l>
	    <l>jē bhikkhū na vihammejjā, puṭṭhō kēṇaï kaṇhuī</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- bīaṁ ajjhayaṇaṁ samattaṁ !-->
      <div type="ajjhayaṇam" n="3">
	<head>cāuraṅgijjaṁ</head>
	<div type="section" n="96">
	  <lg n="96">
	    <l>cattāri paramaṅgāṇi dullahāṇiha jantuṇō</l>
	    <l>māṇusattaṁ suī saddhā, sañjamaṁmi ya vīrīyaṁ</l>
	  </lg>
	</div>
	<div type="section" n="97">
	  <lg n="97">
	    <l>samāvannāṇa saṁsārē, nāṇāgottāsu jāisu</l>
	    <l>kammā nānāvihā kaṭṭhu, puḍhō vissambhayā payā</l>
	  </lg>
	</div>
	<div type="section" n="98">
	  <lg n="98">
	    <l>ēgayā dēvalōēsu, naraēsu vi ēgayā</l>
	    <l>ēgayā āsuraṁ kāyaṁ, ahākammēhiṁ gacchaī</l>
	  </lg>
	</div>
	<div type="section" n="99">
	  <lg n="99">
	    <l>ēgayā khattiō hōi, taō caṇḍālabukkasō</l>
	    <l>taō kīḍapayaṅgō ya, taō kunthupipīliyā</l>
	  </lg>
	</div>
	<div type="section" n="100">
	  <lg n="100">
	    <l>ēvamāvaṭṭajōṇīsu, pāṇiṇō kammakivvisā</l>
	    <l>na nivijjanti saṁsārē, savvaṭṭhēsu va khattiyā</l>
	  </lg>
	</div>
	<div type="section" n="101">
	  <lg n="101">
	    <l>kammasaṅgēhiṁ saṁmūḍhā, dukkhiyā bahuvēyaṇā</l>
	    <l>amāṇusāsu jōṇīsu, vinihammanti pāṇiṇō</l>
	  </lg>
	</div>
	<div type="section" n="102">
	  <lg n="102">
	    <l>kammāṇaṁ tu pahāṇāē, ānupuvvī kayāi u</l>
	    <l>jīvā sōhimanuppattā, āyayanti maṇussayaṁ</l>
	  </lg>
	</div>
	<div type="section" n="103">
	  <lg n="103">
	    <l>mānussaṁ viggahaṁ laddhuṁ, suī dhammassa dullahā</l>
	    <l>jaṁ soccā paḍivajjanti, tavaṁ khantimahiṁsayaṁ</l>
	  </lg>
	</div>
	<div type="section" n="104">
	  <lg n="104">
	    <l>āhacca savaṇaṁ laddhuṁ, saddhā paramadullahā</l>
	    <l>soccā nēāuyaṁ maggaṁ, bahavē paribhassaī</l>
	  </lg>
	</div>
	<div type="section" n="105">
	  <lg n="105">
	    <l>suiṁ ca laddhuṁ saddhaṁ ca, vīriyaṁ puṇa dullahaṁ</l>
	    <l>bahavē rōyamāṇāvi, nō ya ṇaṁ paḍivajjaē</l>
	  </lg>
	</div>
	<div type="section" n="106">
	  <lg n="106">
	    <l>mānusattaṁmi āyāō, jō dhammaṁ soccā saddahē</l>
	    <l>tavassī vīrīyaṁ laddhuṁ, saṁvuḍē niddhuṇē rayaṁ</l>
	  </lg>
	</div>
	<div type="section" n="107">
	  <lg n="107">
	    <l>sōhī ujjuyabhūyassa, dhammō suddhassa ciṭṭhaī</l>
	    <l>nivvāṇaṁ paramaṁ jāi, ghayasittivva pāvaē</l>
	  </lg>
	</div>
	<div type="section" n="108">
	  <lg n="108">
	    <l>vigiñca kammuṇō hēuṁ, jasaṁ sañciṇu khantiē</l>
	    <l>sarīraṁ pāḍhavaṁ hiccā, uḍḍhaṁ pakkamaī disaṁ</l>
	  </lg>
	</div>
	<div type="section" n="109">
	  <lg n="109">
	    <l>visālisēhiṁ sīlēhiṁ, jakkhā uttaraüttarā</l>
	    <l>mahāsukkā va dippantā, mannantā apuṇoccayaṁ</l>
	  </lg>
	</div>
	<div type="section" n="110">
	  <lg n="110">
	    <l>appiyā dēvakāmāṇaṁ, kāmaruva viuvviṇō</l>
	    <l>uḍḍhaṁ kappēsu ciṭṭhanti, puvvā vāsasayā bahū</l>
	  </lg>
	</div>
	<div type="section" n="111">
	  <lg n="111">
	    <l>tattha ṭhiccā jahāṭhāṇaṁ, jakkhā āukkhaē cuyā</l>
	    <l>uventi mānusaṁ jōṇiṁ, sē dasaṅgē'bhijāyaī</l>
	  </lg>
	</div>
	<div type="section" n="112">
	  <lg n="112">
	    <l>khettaṁ vatthuṁ hiraṇṇaṁ ca, pasavō dāsapōrusaṁ</l>
	    <l>cattāri kāmakhandhāṇi, tattha sē uvavajjaī</l>
	  </lg>
	</div>
	<div type="section" n="113">
	  <lg n="113">
	    <l>mittavaṁ nāyavaṁ hōi, uccāgōē ya vaṇṇavaṁ</l>
	    <l>appāyaṅkē mahāpannē, abhijāē jasōbalē</l>
	  </lg>
	</div>
	<div type="section" n="114">
	  <lg n="114">
	    <l>bhoccā māṇussaē bhōē, appaḍiruvē ahāuyaṁ</l>
	    <l>puvviṁ visuddhasaddhammē, kēvalaṁ bōhi bujjhiyā</l>
	  </lg>
	</div>
	<div type="section" n="115">
	  <lg n="115">
	    <l>caüraṅgaṁ dullahaṁ naccā, sañjamaṁ paḍivajjiyā</l>
	    <l>tavasā dhuyakammaṁsē, siddhē havaï sāsaē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- taïyaṁ ajjhayaṇaṁ sammattaṁ !-->
      <div type="ajjhayaṇaṁ" n="4">
	<head>asaṅkhayaṁ</head>
	<div type="section" n="116">
	  <lg n="116">
	    <l>asaṅkhayaṁ jīviyaṁ mā pamāyaē, jarōvaṇīyassa hu natthi tāṇaṁ</l>
	    <l>ēvaṁ viyāṇāhi jaṇē pamattē, kiṇṇu vihiṁsā ajayā gahinti</l>
	  </lg>
	</div>
	<div type="section" n="117">
	  <lg n="117">
	    <l>jē pāvakammēhiṁ ghanaṁ manūssā, samāyayantī amaïṁ gahāya</l>
	    <l>pahāya tē pāsapayaṭṭiē narē, vērānubaddhā narayaṁ uventi</l>
	  </lg>
	</div>
	<div type="section" n="118">
	  <lg n="118">
	    <l>tēṇē jahā sandhimuhē gahīē, sakammuṇā kiccaï pāvakārī</l>
	    <l>ēvaṁ payā pecca ihaṁ ca lōē, kaḍāṇa kammāṇa na mokkhō atthi</l>
	  </lg>
	</div>
	<div type="section" n="119">
	  <lg n="119">
	    <l>saṁsāramāvanna parassa aṭṭhā, sāhāraṇaṁ jaṁ ca karēi kammaṁ</l>
	    <l>kammassa tē tassa u vēyakālē, na bandhavā bandhavayaṁ uventi</l>
	  </lg>
	</div>
	<div type="section" n="120">
	  <lg n="120">
	    <l>vittēṇa tāṇaṁ na labhē pamattē, imaṁmi lōē aduvā paratthā</l>
	    <l>dīvappaṇaṭṭhē va anantamōhē, nēyāuyaṁ daṭṭhumadaṭṭhumēva</l>
	  </lg>
	</div>
	<div type="section" n="121">
	  <lg n="121">
	    <l>suttēsu yāvī paḍibuddhajīvī, nō vīsasē paṇḍiē āsupannē</l>
	    <l>ghōrā muhuttā abalaṁ sarīraṁ, bhāraṇḍapakhīva carē'pamattō</l>
	  </lg>
	</div>
	<div type="section" n="122">
	  <lg n="122">
	    <l>carē payāiṁ parisaṅkamāṇō, jaṁ kiñci pāsaṁ iha mannamāṇō</l>
	    <l>lābhanttarē jīviyaṁ būhaïtā, pacchā parinnāyamalāvadhaṁsī</l>
	  </lg>
	</div>
	<div type="section" n="123">
	  <lg n="123">
	    <l>chandaṁ nirōhēṇa uvēi mokkhaṁ, āsē jahā sikkhiyavammadhārī</l>
	    <l>puvvāiṁ vāsāiṁ carē'ppamattō, tamhā munī khippamuvēi mokkhaṁ</l>
	  </lg>
	</div>
	<div type="section" n="124">
	  <lg n="124">
	    <l>sa puvvamēvaṁ na labhejja pacchā, ēsōvamā sāsayavāiyāṇaṁ</l>
	    <l>visīyaī siḍhilē āuyammi, kālōvaṇīē sarīrassa bhēē</l>
	  </lg>
	</div>
	<div type="section" n="125">
	  <lg n="125">
	    <l>khippaṁ na sakkēi vivēgamēuṁ, tamhā samuṭṭhāya pahāya kāmē</l>
	    <l>samicca lōyaṁ samayā mahēsī, āyāṇarakkhī va carē'ppamattō</l>
	  </lg>
	</div>
	<div type="section" n="126">
	  <lg n="126">
	    <l>muhuṁ muhuṁ mōhaguṇē jayantaṁ, anēgarūvā samaṇaṁ carantaṁ</l>
	    <l>phāsā phusanti asamañjasaṁ ca, na tēsiṁ bhikkhū manasā paüssē</l>
	  </lg>
	</div>
	<div type="section" n="127">
	  <lg n="127">
	    <l>mandā ya phāsā bahulōhaṇijjā, tahappagārēsu manaṁ na kujjā</l>
	    <l>rakkhijja kōhaṁ viṇaejja māṇaṁ, māyaṁ na sēvejja pahejja lōhaṁ</l>
	  </lg>
	</div>
	<div type="section" n="128">
	  <lg n="128">
	    <l>jē saṅkhayā tucchaparappavāī, tē pijjadōsānugayā parajjhā</l>
	    <l>ēē ahammē tti duguñchamāṇō, kaṅkhē guṇē jāva sarīrabhēu</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- caütthaṁ ajjhayaṇaṁ sammattaṁ !-->
      <div type="ajjhayaṇaṁ" n="5">
	<head>akāmamaraṇijjaṁ</head>
	<div type="section" n="129">
	  <lg n="129">
	    <l>annavaṁsi mahoghaṁsi, ēgē tiṇṇē duruttarē</l>
	    <l>tattha ēgē mahāpannē, imaṁ paṇhamudāharē</l>
	  </lg>
	</div>
	<div type="section" n="130">
	  <lg n="130">
	    <l>santimē ya duvē ṭhāṇā, akkhāyā māraṇantiyā</l>
	    <l>akāmamaraṇaṁ cēva, sakāmamaraṇaṁ tahā</l>
	  </lg>
	</div>
	<div type="section" n="131">
	  <lg n="131">
	    <l>bālāṇaṁ akāmaṁ tu, maraṇaṁ asaïṁ bhavē</l>
	    <l>paṇḍiyāṇaṁ sakāmaṁ tu, ukkōsēṇa saïṁ bhavē</l>
	  </lg>
	</div>
	<div type="section" n="132">
	  <lg n="132">
	    <l>tatthimaṁ paḍhamaṁ ṭhāṇaṁ, mahāvīrēṇa dēsiyaṁ</l>
	    <l>kāmagiddhē jahā bālē, bhisaṁ kūrāiṁ kuvvaī</l>
	  </lg>
	</div>
	<div type="section" n="133">
	  <lg n="133">
	    <l>jē giddhē kāmabhōgēsu, ēgē kūḍāya gacchaī</l>
	    <l>na mē diṭṭhē parē lōē, cakkhudiṭṭhā imā raī</l>
	  </lg>
	</div>
	<div type="section" n="134">
	  <lg n="134">
	    <l>hatthāgayā imē kāmā, kāliyā jē anāgayā</l>
	    <l>kō jāṇaï parē lōē, atthi vā natthi vā puṇō?</l>
	  </lg>
	</div>
	<div type="section" n="135">
	  <lg n="135">
	    <l>janēna saddhiṁ hokkhāmi, ii bālē pagabbhaī</l>
	    <l>kāmabhōgānurāēṇaṁ, kēsaṁ sampaḍivajjaī</l>
	  </lg>
	</div>
	<div type="section" n="136">
	  <lg n="136">
	    <l>taō sē daṇḍaṁ samārabhaī, tasēsu thāvarēsu ya</l>
	    <l>aṭṭhāē ya aṇaṭṭhāē, bhūyagāmaṁ vihiṁsaī</l>
	  </lg>
	</div>
	<div type="section" n="137">
	  <lg n="137">
	    <l>hiṁsē bālē musāvāī, māillē pisuṇē saḍhē</l>
	    <l>bhuñjamāṇē suraṁ maṁsaṁ, sēyamēyaṁ ti mannaī</l>
	  </lg>
	</div>
	<div type="section" n="138">
	  <lg n="138">
	    <l>kāyasā vayasā mattē, vittē giddhē ya itthisu</l>
	    <l>duhaō malaṁ sañciṇaï, sisunāgu vva maṭṭiyaṁ</l>
	  </lg>
	</div>
	<div type="section" n="139">
	  <lg n="139">
	    <l>taō puṭṭhō āyaṅkēṇaṁ, gilāṇō paritappaī</l>
	    <l>pabhīō paralōgassa, kammāṇuppēhi appaṇō</l>
	  </lg>
	</div>
	<div type="section" n="140">
	  <lg n="140">
	    <l>suyā mē naraē ṭhāṇā, asīlāṇaṁ ca jā gaī</l>
	    <l>bālāṇaṁ kūrakammāṇaṁ, pagāḍhā jattha vēyaṇā</l>
	  </lg>
	</div>
	<div type="section" n="141">
	  <lg n="141">
	    <l>tatthōvavāiyaṁ ṭhāṇaṁ, jahā mēyamanussuyaṁ</l>
	    <l>ahākammēhiṁ gacchantō, sō pacchā paritappaī</l>
	  </lg>
	</div>
	<div type="section" n="142">
	  <lg n="142">
	    <l>jahā sāgaḍiō jāṇaṁ, samaṁ hiccā mahāpahaṁ</l>
	    <l>visamaṁ maggamōiṇṇō, akkhē bhaggaṁmi sōyaī</l>
	  </lg>
	</div>
	<div type="section" n="143">
	  <lg n="143">
	    <l>ēvaṁ dhammaṁ viukkammaṁ, ahammaṁ paḍivajjiyā</l>
	    <l>bālē maccumuhaṁ pattē, akkhē bhaggē va sōyaī</l>
	  </lg>
	</div>
	<div type="section" n="144">
	  <lg n="144">
	    <l>taō sē maraṇantaṁmi, bālē santasaī bhayā</l>
	    <l>akāma maraṇaṁ maraī, dhuttē va kaliṇā jiē</l>
	  </lg>
	</div>
	<div type="section" n="145">
	  <lg n="145">
	    <l>ēyaṁ akāmamaraṇaṁ, bālāṇaṁ tu pavēiyaṁ</l>
	    <l>ettō sakāmamaraṇaṁ, paṇḍiyāṇaṁ suṇēha mē</l>
	  </lg>
	</div>
	<div type="section" n="146">
	  <lg n="146">
	    <l>maraṇaṁ pi sapuṇṇāṇaṁ, jahā mēyamanussuyaṁ</l>
	    <l>vippasaṇṇamanāghāyaṁ, sañjayāṇa vusīmaō</l>
	  </lg>
	</div>
	<div type="section" n="147">
	  <lg n="147">
	    <l>na imaṁ savvēsu bhikkhūsu, na imaṁ savvēsu gārisu</l>
	    <l>nānāsīlā gāratthā, visamasīlā ya bhikkhuṇō</l>
	  </lg>
	</div>
	<div type="section" n="148">
	  <lg n="148">
	    <l>santi ēgēhiṁ bhikkhūhiṁ, gāratthā sañjamuttarā</l>
	    <l>gāratthēhi ya savvēhiṁ, sāhavō sañjamuttarā</l>
	  </lg>
	</div>
	<div type="section" n="149">
	  <lg n="149">
	    <l>cīrājiṇaṁ nagiṇiṇaṁ, jaḍī saṅghāḍi muṇḍiṇaṁ</l>
	    <l>ēyāiṁ vi na tāyanti, dussīlaṁ pariyāgayaṁ</l>
	  </lg>
	</div>
	<div type="section" n="150">
	  <lg n="150">
	    <l>piṇḍōlaē vva dussīlē, naragāō na muccaī</l>
	    <l>bhikkhāē vā gihatthē vā, suvvaē kammaī divaṁ</l>
	  </lg>
	</div>
	<div type="section" n="151">
	  <lg n="151">
	    <l>agārisāmāiyaṅgāiṁ, saḍhḍhī kāēṇa phāsaē</l>
	    <l>pōsahaṁ duhaō pakkhaṁ, ēgarāyaṁ na hāvaē</l>
	  </lg>
	</div>
	<div type="section" n="152">
	  <lg n="152">
	    <l>ēvaṁ sikkhāsamāvannē, gihivāsē vi suvvaē</l>
	    <l>muccaī chavipavvāō, gacchē jakkhasalōgayaṁ</l>
	  </lg>
	</div>
	<div type="section" n="153">
	  <lg n="153">
	    <l>aha jē saṁvuḍē bhikkhū, doṇhaṁ annayarē siyā</l>
	    <l>savva dukkhapahīṇē vā, dēvē vā'vi mahiḍḍhiē</l>
	  </lg>
	</div>
	<div type="section" n="154">
	  <lg n="154">
	    <l>uttarāiṁ vimōhāiṁ, juīmantāṇupuvvasō</l>
	    <l>samāiṇṇāiṁ jakkhēhiṁ, āvāsāiṁ jasaṁsiṇō</l>
	  </lg>
	</div>
	<div type="section" n="155">
	  <lg n="155">
	    <l>dīhāuyā iḍḍhimantā, samiddhā kāmaruviṇō</l>
	    <l>ahuṇōvavannasaṅkāsā, bhujjō accimālippabhā</l>
	  </lg>
	</div>
	<div type="section" n="156">
	  <lg n="156">
	    <l>tāṇi ṭhāṇāṇiṁ gacchanti, sikkhittā sañjamaṁ tavaṁ</l>
	    <l>bhikkhāē vā gihitthē vā, jē santi parinivvuḍā</l>
	  </lg>
	</div>
	<div type="section" n="157">
	  <lg n="157">
	    <l>tēsiṁ soccā sapujjāṇaṁ, sañjayāṇa vusīmaō</l>
	    <l>na santasanti maraṇantē, sīlavantā bahussuyā</l>
	  </lg>
	</div>
	<div type="section" n="158">
	  <lg n="158">
	    <l>tuliyā visēsamādāya, dayādhammassa khantiē</l>
	    <l>vippasīejja mēhāvī, tahābhūēṇa appaṇā</l>
	  </lg>
	</div>
	<div type="section" n="159">
	  <lg n="159">
	    <l>taō kālē abhippēē, saḍhḍhī tālisamantiē</l>
	    <l>viṇaejja lōmaharisaṁ, bhēyaṁ dēhassa kaṅkhaē</l>
	  </lg>
	</div>
	<div type="section" n="160">
	  <lg n="160">
	    <l>aha kālaṁmi sampattē, āghāyāya samussayaṁ</l>
	    <l>sakāmamaraṇaṁ maraī, tiṇhamannayaraṁ munī</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- pañcamaṁ ajjhayaṇaṁ samattaṁ !-->
      <div type="ajjhayaṇaṁ" n="6">
	<head>khuḍḍāganiyaṇṭhijjaṁ</head>
	<div type="section" n="161">
	  <lg n="161">
	    <l>jāvanta'vijjā purisā, savvē tē dukkhasambhavā</l>
	    <l>luppanti bahusō mūḍhā, saṁsāraṁmi anantaē</l>
	  </lg>
	</div>
	<div type="section" n="162">
	  <lg n="162">
	    <l>samikkha paṇḍiē tamhā, pāsa jāīpahē bahū</l>
	    <l>appaṇā saccamēsejjā, mētiṁ bhūēsu kappaē</l>
	  </lg>
	</div>
	<div type="section" n="163">
	  <lg n="163">
	    <l>māyā piyā ṇhusā bhāyā, bhajjā puttā ya ōrasā</l>
	    <l>nālaṁ tē mama tāṇāē, luppantassa sakammuṇā</l>
	  </lg>
	</div>
	<div type="section" n="164">
	  <lg n="164">
	    <l>ēyamaṭṭhaṁ sapēhāē, pāsē samiyadaṁsaṇē</l>
	    <l>cindha gēhiṁ siṇēhaṁ ca, na kaṅkhē puvvasanthuyaṁ</l>
	  </lg>
	</div>
	<div type="section" n="165">
	  <lg n="165">
	    <l>gavāsaṁ maṇikuṇḍalaṁ, pasavō dāsapōrusaṁ</l>
	    <l>savvamēyaṁ caïttāṇaṁ, kāmarūvī bhavissasi</l>
	  </lg>
	</div>
	<div type="section" n="166">
	  <lg n="166">
	    <l>thāvaraṁ jaṅgamaṁ cēva, dhaṇaṁ dhannaṁ uvakkharaṁ</l>
	    <l>paccamāṇassa kammēhiṁ, nālaṁ dukkhāō mōaṇē</l>
	  </lg>
	</div>
	<div type="section" n="167">
	  <lg n="167">
	    <l>ajjhatthaṁ savvaō savvaṁ, dissa pāṇē piyāuē</l>
	    <l>na haṇē pāṇiṇō pāṇē, bhayavērāō uvaraē</l>
	  </lg>
	</div>
	<div type="section" n="168">
	  <lg n="168">
	    <l>āyāṇaṁ narayaṁ dissa, nāyaejja taṇāmavi</l>
	    <l>dōguñchī appaṇō pāē, dinnaṁ bhuñjejja bhōyaṇaṁ</l>
	  </lg>
	</div>
	<div type="section" n="169">
	  <lg n="169">
	    <l>ihamēgē u mannanti, appaccakkhāya pāvagaṁ</l>
	    <l>āyariyaṁ vidittāṇaṁ, savvadukkhā vimuccaī</l>
	  </lg>
	</div>
	<div type="section" n="170">
	  <lg n="170">
	    <l>bhaṇantā akarentā ya bandhamokkhapaïṇṇiṇō</l>
	    <l>vāyāviriyamettēṇa, samāsāsenti appayaṁ</l>
	  </lg>
	</div>
	<div type="section" n="171">
	  <lg n="171">
	    <l>na cittā tāyaē bhāsā, kuō vijjānusāsanaṁ?</l>
	    <l>visannā pāvakammēhiṁ, bālā paṇḍiyamāṇiṇō</l>
	  </lg>
	</div>
	<div type="section" n="172">
	  <lg n="172">
	    <l>jē kēī sarīrē sattā, vaṇṇē ruvē ya savvasō</l>
	    <l>manasā kāyavakkēṇaṁ, savvē tē dukkhasambhavā</l>
	  </lg>
	</div>
	<div type="section" n="173">
	  <lg n="173">
	    <l>āvannā dīhamaddhāṇaṁ, saṁsāraṁmi anantaē</l>
	    <l>tamhā savvadisaṁ passaṁ, appamattō parivvaē</l>
	  </lg>
	</div>
	<div type="section" n="174">
	  <lg n="174">
	    <l>bahiyā uḍḍhamādāya, nāvakaṅkhē kayāi vi</l>
	    <l>puvvakammakkhayaṭṭhāē, imaṁ dēhaṁ udāharē</l>
	  </lg>
	</div>
	<div type="section" n="175">
	  <lg n="175">
	    <l>vivicca kammuṇō hēuṁ, kālakaṅkhī parivvaē</l>
	    <l>māyaṁ piṇḍassa pāṇassa, kaḍaṁ laddhūṇa bhakkhaē</l>
	  </lg>
	</div>
	<div type="section" n="176">
	  <lg n="176">
	    <l>sannihiṁ ca na kuvvejjā, lēvamāyāē sañjaē</l>
	    <l>pakkhī pattaṁ samādāya, niravekkhō parivvaē</l>
	  </lg>
	</div>
	<div type="section" n="177">
	  <lg n="177">
	    <l>ēsaṇāsamiō lajja, gāmē aniyaō carē</l>
	    <l>appamattō pamattēhiṁ, piṇḍavāyaṁ gavēsaē</l>
	  </lg>
	</div>
	<div type="section" n="178">
	  <lg n="178">
	    <l>ēvaṁ sē udāhu anuttaranāṇī, anuttaradaṁsī aṇuttaranāṇa</l>
	    <l>daṁsaṇadharē arahā nāyaputtē, bhagavaṁ vēsāliē viyāhiē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- chaṭṭhaṁ ajjhayaṇaṁ sammattaṁ !-->
      <div type="ajjhayaṇaṁ" n="7">
	<head>urabbhijjaṁ</head>
	<div type="section" n="179">
	  <lg n="179">
	    <l>jahā''ēsaṁ samuddissa, kōi pōsejja ēlayaṁ</l>
	    <l>ōyaṇaṁ javasaṁ dejjā, pōsejjāvi sayaṅgaṇē</l>
	  </lg>
	</div>
	<div type="section" n="180">
	  <lg n="180">
	    <l>taō sē puṭṭhē parivūḍhē, jāyamēē muhōdarē</l>
	    <l>pīṇiē viulē dēhē, āēsaṁ parikaṅkhaē</l>
	  </lg>
	</div>
	<div type="section" n="181">
	  <lg n="181">
	    <l>jāva na ēi āēsē, tāva jīvaï sē'duhī</l>
	    <l>aha pattaṁmi āēsē, sīsaṁ chettūṇa bhujjaī</l>
	  </lg>
	</div>
	<div type="section" n="182">
	  <lg n="182">
	    <l>jahā sē khalu urabbhē, āēsāē samīhiē</l>
	    <l>ēvaṁ bālē ahaṁmiṭṭhē, īhati narayāuyaṁ</l>
	  </lg>
	</div>
	<div type="section" n="183">
	  <lg n="183">
	    <l>hiṁsē bālē musāvāī, addhāṇaṁmi vilōvaē</l>
	    <l>annadattaharē tēṇē, māi kaṁ nu harē saḍhē</l>
	  </lg>
	</div>
	<div type="section" n="184">
	  <lg n="184">
	    <l>itthīvisayagiddhē ya, mahārambhapariggahē</l>
	    <l>bhuñjamāṇē suraṁ maṁsaṁ, parivūḍhē parandamē</l>
	  </lg>
	</div>
	<div type="section" n="185">
	  <lg n="185">
	    <l>ayakakkarabhōi ya, tuṇḍillē ciyalōhiē</l>
	    <l>āuyaṁ naraē kaṅkhē, jahāēsaṁ va ēlaē</l>
	  </lg>
	</div>
	<div type="section" n="186">
	  <lg n="186">
	    <l>āsanaṁ sayanaṁ jāṇaṁ, vittaṁ kāmē ya bhuñjiyā</l>
	    <l>dussāhaḍaṁ dhaṇaṁ hiccā, bahu sañciṇiyā rayaṁ</l>
	  </lg>
	</div>
	<div type="section" n="187">
	  <lg n="187">
	    <l>taō kammagurū jantū, paccuppannaparāyaṇē</l>
	    <l>aēvva āgayā''ēsē, maraṇantaṁmi sōyaī</l>
	  </lg>
	</div>
	<div type="section" n="188">
	  <lg n="188">
	    <l>taō āuparikkhīṇē, cuyā dēhā vihiṁsagā</l>
	    <l>āsurīyaṁ disaṁ bālā, gacchanti avasā tamaṁ</l>
	  </lg>
	</div>
	<div type="section" n="189">
	  <lg n="189">
	    <l>jahā kāgiṇiē hēuṁ, sahassaṁ hāraē narō</l>
	    <l>apatthaṁ ambagaṁ bhoccā, rāyā rajjaṁ tu hāraē</l>
	  </lg>
	</div>
	<div type="section" n="190">
	  <lg n="190">
	    <l>ēvaṁ mānussagā kāmā, dēvakāmāṇa antiē</l>
	    <l>sahassaguṇiyā bhujjō, āuṁ kāmā ya divviyā</l>
	  </lg>
	</div>
	<div type="section" n="191">
	  <lg n="191">
	    <l>anēga vāsā naüyā, jā sā pannavaō ṭhiī</l>
	    <l>jāṇi jīyanti dummēhā, ūṇē vāsasayāuē</l>
	  </lg>
	</div>
	<div type="section" n="192">
	  <lg n="192">
	    <l>jahā ya tinni vaṇiyā, mūlaṁ ghettūṇa niggayā</l>
	    <l>ēgō 'ttha lahaī lābhaṁ, ēgō mūlēṇa āgaō</l>
	  </lg>
	</div>
	<div type="section" n="193">
	  <lg n="193">
	    <l>ēgō mūlaṁ pi hārittā, āgaō tattha vāṇiō</l>
	    <l>vavahārē uvamā ēsā, ēvaṁ dhammē viyāṇaha</l>
	  </lg>
	</div>
	<div type="section" n="194">
	  <lg n="194">
	    <l>mānusattaṁ bhavē mūlaṁ, lābhō dēvagaī bhavē</l>
	    <l>mūlacchēēṇa jīvāṇa, naragatirikkhattaṇaṁ dhuvaṁ</l>
	  </lg>
	</div>
	<div type="section" n="195">
	  <lg n="195">
	    <l>duhaō gaī bālassa, āvaī vahamūliyā</l>
	    <l>dēvattaṁ mānusattaṁ ca, jaṁ jiē lōluyāsaḍhē</l>
	  </lg>
	</div>
	<div type="section" n="196">
	  <lg n="196">
	    <l>taō jiē saïṁ hōi, duvihiṁ doggaïṁ gaē</l>
	    <l>dullahā tassa ummaggā, addhāē sucirādavi</l>
	  </lg>
	</div>
	<div type="section" n="197">
	  <lg n="197">
	    <l>ēvaṁ jiyaṁ sapēhāē, tuliyā bālaṁ ca paṇḍiyaṁ</l>
	    <l>mūliyaṁ tē pavasanti, mānusaṁ jōṇiminti jē</l>
	  </lg>
	</div>
	<div type="section" n="198">
	  <lg n="198">
	    <l>vēmāyāhiṁ sikkhāhiṁ, jē narā gihisuvvayā</l>
	    <l>uventi mānusaṁ jōṇiṁ, kammasaccā hu pāṇiṇō</l>
	  </lg>
	</div>
	<div type="section" n="199">
	  <lg n="199">
	    <l>jēsiṁ tu viulā sikkhā, mūliyaṁ tē aïcchiyā</l>
	    <l>sīlavantā savisēsā, addīṇā janti dēvayaṁ</l>
	  </lg>
	</div>
	<div type="section" n="200">
	  <lg n="200">
	    <l>ēvamaddīṇavaṁ bhikkhū, agāriṁ ca viyāṇiyā</l>
	    <l>kahaṇṇu jiccamēlikkhaṁ, jiccamāṇē na saṁvidē</l>
	  </lg>
	</div>
	<div type="section" n="201">
	  <lg n="201">
	    <l>jahā kusaggē udagaṁ, samuddēṇa samaṁ miṇē</l>
	    <l>ēvaṁ mānusaggā kāmā, dēvakāmāṇa antiē</l>
	  </lg>
	</div>
	<div type="section" n="202">
	  <lg n="202">
	    <l>kusaggamettā imē kāmā, sanniruddhaṁmi āuē</l>
	    <l>kassa hēuṁ purākāuṁ, jōgakkhēmaṁ na saṁvidē?</l>
	  </lg>
	</div>
	<div type="section" n="203">
	  <lg n="203">
	    <l>iha kāmāniyaṭṭassa, attaṭṭhē avarajjhaī</l>
	    <l>soccā nēyāuyaṁ maggaṁ, jaṁ bhujjō paribhassaī</l>
	  </lg>
	</div>
	<div type="section" n="204">
	  <lg n="204">
	    <l>iha kāmā niyaṭṭhassa, attaṭṭhē nāvarajjhaī</l>
	    <l>pūidēhanirōhēṇaṁ, bhavē dēvi tti mē suyaṁ</l>
	  </lg>
	</div>
	<div type="section" n="205">
	  <lg n="205">
	    <l>iḍḍhī juī jasō vaṇṇō, āuṁ suhamanuttarē</l>
	    <l>bhujjō jattha manussēsu, tattha sē uvavajjaī</l>
	  </lg>
	</div>
	<div type="section" n="206">
	  <lg n="206">
	    <l>bālassa passa bālattaṁ, ahammaṁ paḍivajjiyā</l>
	    <l>ciccā dhammaṁ ahaṁmiṭṭhē, naraēsu uvavajjaī</l>
	  </lg>
	</div>
	<div type="section" n="207">
	  <lg n="207">
	    <l>dhīrassa passa dhīrattaṁ, saccadhammānuvattiṇō</l>
	    <l>ciccā adhammaṁ dhammiṭṭhē, dēvēsu uvavajjaī</l>
	  </lg>
	</div>
	<div type="section" n="208">
	  <lg n="208">
	    <l>tuliyāṇa bālabhāvaṁ, abālaṁ cēva paṇḍiē</l>
	    <l>caïūṇa bālabhāvaṁ, abālaṁ sēvaī muni</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- sattamaṁ ajjhayaṇaṁ sammattaṁ !-->
      <div type="ajjhayaṇaṁ" n="8">
	<head>kāvilīyaṁ</head>
	<div type="section" n="209">
	  <lg n="209">
	    <l>adhuvē asāsayaṁmi, saṁsāraṁmi dukkhapaürāē</l>
	    <l>kiṁ nāma hojja taṁ kammayaṁ? jēṇāhaṁ duggaïṁ na gacchejjā</l>
	  </lg>
	</div>
	<div type="section" n="210">
	  <lg n="210">
	    <l>vijahittu puvvasañjōyaṁ, na siṇēhaṁ kahiñci kuvvejjā</l>
	    <l>asiṇēha siṇēhakarēhiṁ, dōsapaōsēhiṁ muccaē bhikkhū</l>
	  </lg>
	</div>
	<div type="section" n="211">
	  <lg n="211">
	    <l>tō nāṇadaṁsaṇasamaggō, hiyanissēsāya savvajīvāṇaṁ</l>
	    <l>tēsiṁ vimokkhaṇaṭṭhāē, bhāsaī munivarō vigayamōhō</l>
	  </lg>
	</div>
	<div type="section" n="212">
	  <lg n="212">
	    <l>savvaṁ ganthaṁ kalahaṁ ca, vippajahē tahāvihaṁ bhikkhū</l>
	    <l>savvēsu kāmajāēsu, pāsamāṇō na lippaī tāī</l>
	  </lg>
	</div>
	<div type="section" n="213">
	  <lg n="213">
	    <l>bhōgāmisadōsavisannē,  hiyanissēyasabuddhivoccatthē</l>
	    <l>bālē ya mandaē mūḍhē, bajjhaī macchiyā va khēlaṁmi</l>
	  </lg>
	</div>
	<div type="section" n="214">
	  <lg n="214">
	    <l>duppariccayā imē kāmā, nō sujahā adhīrapurisēhiṁ</l>
	    <l>aha santi suvvayā sāhū, jē taranti ataraṁ vaṇiyā vā</l>
	  </lg>
	</div>
	<div type="section" n="215">
	  <lg n="215">
	    <l>samaṇā mu ēgē vayamāṇā, pāṇavahaṁ miyā ayāṇantā</l>
	    <l>mandā nirayaṁ gacchanti, bālā pāviyāhiṁ diṭṭhīhiṁ</l>
	  </lg>
	</div>
	<div type="section" n="216">
	  <lg n="216">
	    <l>na hu pāṇavahaṁ aṇujāṇē, muccejja kayāi savvadukkhāṇaṁ</l>
	    <l>ēvaṁ āyariēhiṁ akkhāyaṁ, jēhiṁ imō sāhudhammō pannattō</l>
	  </lg>
	</div>
	<div type="section" n="217">
	  <lg n="217">
	    <l>pāṇē ya nāivāejjā, sē samīi tti vuccaī tāī</l>
	    <l>taō sē pāvayaṁ kammaṁ, nijjāi udagaṁ va thalāō</l>
	  </lg>
	</div>
	<div type="section" n="218">
	  <lg n="218">
	    <l>jaganissiēhiṁ bhūēhiṁ, tasanāmēhiṁ thāvarēhiṁ ca</l>
	    <l>nō tēsimārabhē daṇḍaṁ, manasā vayasā kāyasā cēva</l>
	  </lg>
	</div>
	<div type="section" n="219">
	  <lg n="219">
	    <l>suddhēsaṇāō naccāṇaṁ, tattha ṭhavejja bhikkhū appāṇaṁ</l>
	    <l>jāyāē ghāsamēsejjā, rasagiddhē na siyā bhikkhāē</l>
	  </lg>
	</div>
	<div type="section" n="220">
	  <lg n="220">
	    <l>pantāṇi cēva sēvejjā, sīyapiṇḍaṁ purāṇakummāsaṁ</l>
	    <l>adu bukkasaṁ pulāgaṁ vā, javaṇaṭṭhāē nisēvaē manthuṁ</l>
	  </lg>
	</div>
	<div type="section" n="221">
	  <lg n="221">
	    <l>jē lakkhaṇaṁ ca suviṇaṁ ca, aṅgavijjaṁ ca jē paüñjanti</l>
	    <l>na hu tē samaṇā vuccanti, ēvaṁ āyariēhiṁ akkhāyaṁ</l>
	  </lg>
	</div>
	<div type="section" n="222">
	  <lg n="222">
	    <l>iha jīviyaṁ aniyamettā, pabbhaṭṭhā samāhijōēhiṁ</l>
	    <l>tē kāmabhōgarasagiddhā, uvavajjanti āsurē kāē</l>
	  </lg>
	</div>
	<div type="section" n="223">
	  <lg n="223">
	    <l>tattō vi ya uvvaṭṭittā, saṁsāraṁ bahu anupariyaṭanti</l>
	    <l>bahukammalēvalittāṇaṁ, bōhī hōi sudullahā tēsiṁ</l>
	  </lg>
	</div>
	<div type="section" n="224">
	  <lg n="224">
	    <l>kasiṇampi jō imaṁ lōyaṁ, paḍipuṇṇaṁ dalejja ikkassa</l>
	    <l>tēṇāvi sē na santussē, ii duppūraē imē āyā</l>
	  </lg>
	</div>
	<div type="section" n="225">
	  <lg n="225">
	    <l>jahā lāhō tahā lōhō, lāhā lōhō pavaḍḍhaī</l>
	    <l>dōmāsakayaṁ kajjaṁ, kōḍīē vi na niṭṭhiyaṁ</l>
	  </lg>
	</div>
	<div type="section" n="226">
	  <lg n="226">
	    <l>nō rakkhasīsu gijjhejjā, gaṇḍavacchāsu anēgacittāsu</l>
	    <l>jāō purisaṁ palobhittā, khēllanti jahā va dāsēhiṁ</l>
	  </lg>
	</div>
	<div type="section" n="227">
	  <lg n="227">
	    <l>nārīsu nōvagijjhejjā, itthī vippajahē anagārē</l>
	    <l>dhammaṁ ca pēsalaṁ naccā, tattha ṭhavejja bhikkhū appāṇaṁ</l>
	  </lg>
	</div>
	<div type="section" n="228">
	  <lg n="228">
	    <l>ia ēsa dhammē akkhāē, kavilēṇaṁ ca visuddhapannēṇaṁ</l>
	    <l>tarihinti jē u kāhinti, tēhiṁ ārāhiyā duvē lōga</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- aṭṭhamaṁ ajjhayaṇaṁ sammattaṁ !-->
      <div type="ajjhayaṇaṁ" n="9">
	<head>namipavvajjā</head>
	<div type="section" n="229">
	  <lg n="229">
	    <l>caïūṇa dēvalōgāō, uvavannō māṇusaṁmi lōgaṁmi</l>
	    <l>uvasanta mōhaṇijjō, saraī pōrāṇiyaṁ jāiṁ</l>
	  </lg>
	</div>
	<div type="section" n="230">
	  <lg n="230">
	    <l>jāiṁ sarittu bhayavaṁ, sayaṁsambuddhō anuttarē dhammē</l>
	    <l>puttaṁ ṭhavettu rajjē, abhinikkhamaī namī rāyā</l>
	  </lg>
	</div>
	<div type="section" n="231">
	  <lg n="231">
	    <l>sē dēvalōgasarisē, antēuravaragaō varē bhōē</l>
	    <l>bhuñjittu namī rāyā, buddhō bhōgē pariccayaī</l>
	  </lg>
	</div>
	<div type="section" n="232">
	  <lg n="232">
	    <l>mihilaṁ sapurajanavayaṁ, balamōrōhaṁ ca pariyaṇaṁ savvaṁ</l>
	    <l>ciccā abhinikkhantō, ēgantamahiḍḍhiō bhayavaṁ</l>
	  </lg>
	</div>
	<div type="section" n="233">
	  <lg n="233">
	    <l>kōlāhalagabhūyaṁ, āsī mihilāē pavvayantaṁmi</l>
	    <l>taïyā rāyarisiṁmi, namiṁmi abhinikkhamantaṁmi</l>
	  </lg>
	</div>
	<div type="section" n="234">
	  <lg n="234">
	    <l>abbhuṭṭhiyaṁ rāyarisiṁ, pavvajjāṭhāṇamuttamaṁ</l>
	    <l>sakkō māhaṇarūvēṇa, imaṁ vayaṇamabbavī</l>
	  </lg>
	</div>
	<div type="section" n="235">
	  <lg n="235">
	    <l>kiṁ nu bhō! ajja mihilāē, kōlāhalagasaṅkulā</l>
	    <l>suvvanti dāruṇā saddā, pāsāēsu gihēsu ya?</l>
	  </lg>
	</div>
	<div type="section" n="236">
	  <lg n="236">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namī rāyarisī, dēvindaṁ iṇamabbavī</l>
	  </lg>
	</div>
	<div type="section" n="237">
	  <lg n="237">
	    <l>mihilāē cēiē vacchē, sīyacchāē manōramē</l>
	    <l>pattapuphphaphalōvēē, bahūṇaṁ bahuguṇē sayā</l>
	  </lg>
	</div>
	<div type="section" n="238">
	  <lg n="238">
	    <l>vāēṇa hīramāṇaṁmi, cēiyaṁmi manōramē</l>
	    <l>duhiyā asaraṇā attā, ēē kandanti bhō! khagā</l>
	  </lg>
	</div>
	<div type="section" n="239">
	  <lg n="239">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namiṁ rāyarisiṁ, dēvindō iṇamabbavī</l>
	  </lg>
	</div>
	<div type="section" n="240">
	  <lg n="240">
	    <l>ēsa aggī ya vāū ya, ēyaṁ ḍajjhaï mandiraṁ</l>
	    <l>bhayavaṁ antēuraṁ tēṇaṁ, kīsa ṇaṁ nāvapekkhaha</l>
	  </lg>
	</div>
	<div type="section" n="241">
	  <lg n="241">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō nami rāyarisī, dēvindaṁ iṇamabbavī</l>
	  </lg>
	</div>
	<div type="section" n="242">
	  <lg n="242">
	    <l>suhaṁ vasāmō jīvāmō, jēsiṁ mō natthi kiñcaṇaṁ</l>
	    <l>mihilāē ḍajjhamāṇīē, na mē ḍajjhaï kiñcaṇaṁ</l>
	  </lg>
	</div>
	<div type="section" n="243">
	  <lg n="243">
	    <l>cattaputtakalattassa, nivvāvārassa bhikkhuṇō</l>
	    <l>piyaṁ na vijjaī kiñci, appiyaṁ pi na vijjaī</l>
	  </lg>
	</div>
	<div type="section" n="244">
	  <lg n="244">
	    <l>bahuṁ khu muṇiṇō bhaddaṁ, anagārassa bhikkhuṇō</l>
	    <l>savvaō vippamukkassa, ēgantamanupassaō</l>
	  </lg>
	</div>
	<div type="section" n="245">
	  <lg n="245">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namiṁ rāyarisiṁ, dēvindō iṇamabbavī</l>
	  </lg>
	</div>
	<div type="section" n="246">
	  <lg n="246">
	    <l>pāgāraṁ kāraïttāṇaṁ, gōpuraṭṭālagāṇi ya</l>
	    <l>ussūlaē sayagghīō, taō gacchasi khattiyā</l>
	  </lg>
	</div>
	<div type="section" n="247">
	  <lg n="247">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namī rāyarisī, dēvindaṁ iṇamabbavī</l>
	  </lg>
	</div>
	<div type="section" n="248">
	  <lg n="248">
	    <l>saddhaṁ nagaraṁ kiccā, tavasaṁvaramaggalaṁ</l>
	    <l>khantiṁ niuṇapāgāraṁ, tiguttaṁ duppadhaṁsayaṁ</l>
	  </lg>
	</div>
	<div type="section" n="249">
	  <lg n="249">
	    <l>dhanuṁ parakkamaṁ kiccā, jīvaṁ ca iriyaṁ sayā</l>
	    <l>dhiiṁ ca kēyaṇaṁ kiccāṇa, saccēṇa palimanthaē</l>
	  </lg>
	</div>
	<div type="section" n="250">
	  <lg n="250">
	    <l>tavanārāyajuttēṇa, bhittūṇa kammakañcuyaṁ</l>
	    <l>munī vigayasaṅgāmō, bhavāō parimuccaē</l>
	  </lg>
	</div>
	<div type="section" n="251">
	  <lg n="251">
	    <l>ēyamaṭṭhaṁ nisāmittā, hēukāraṇacōiō</l>
	    <l>taō namiṁ rāyarisiṁ, dēvindō iṇamabbavī</l>
	  </lg>
	</div>
	<div type="section" n="252">
	  <lg n="252">
	    <l>pāsāē kāraïttāṇaṁ, vaḍḍhamāṇagihāṇi ya</l>
	    <l>vālaggapōiyāō ya, taō gacchasi khattiyā</l>
	  </lg>
	</div>
	<div type="section" n="253">
	  <lg n="253">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namī rāyarisī, dēvindaṁ iṇamabbavī</l>
	  </lg>
	</div>
	<div type="section" n="254">
	  <lg n="254">
	    <l>saṁsayaṁ khalu sō kuṇaī, jō maggē kuṇaī gharaṁ</l>
	    <l>jatthēva gantumicchejjā, tattha kuvvejja sāsayaṁ</l>
	  </lg>
	</div>
	<div type="section" n="255">
	  <lg n="255">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namiṁ rāyarisiṁ, dēvindō iṇamabbavī</l>
	  </lg>
	</div>
	<div type="section" n="256">
	  <lg n="256">
	    <l>āmōsē lōmahārē ya, gaṇṭhibhēē ya takkarē</l>
	    <l>nagarassa khēmaṁ kāūṇaṁ, taō gacchasi khattiyā</l>
	  </lg>
	</div>
	<div type="section" n="257">
	  <lg n="257">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namī rāyarisī, dēvindaṁ iṇamabbavī</l>
	  </lg>
	</div>
	<div type="section" n="258">
	  <lg n="258">
	    <l>asaïṁ tu manussēhiṁ, micchā daṇḍō paüñjaī</l>
	    <l>akāriṇō'ttha bajjhanti, muccaī kāraō janō</l>
	  </lg>
	</div>
	<div type="section" n="259">
	  <lg n="259">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namiṁ rāyarisiṁ, dēvindō iṇamabbavī</l>
	  </lg>
	</div>
	<div type="section" n="260">
	  <lg n="260">
	    <l>jē kēī patthivā tujjhaṁ, nānamanti narāhivā!</l>
	    <l>vasē tē ṭhāvaïttāṇaṁ, taō gacchasi khattiyā</l>
	  </lg>
	</div>
	<div type="section" n="261">
	  <lg n="261">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namī rāyarisī, dēvindaṁ iṇamabbavī</l>
	  </lg>
	</div>
	<div type="section" n="262">
	  <lg n="262">
	    <l>jō sahassaṁ sahassāṇaṁ, saṅgāmē dujjaē jiē</l>
	    <l>ēgaṁ jiṇejja appāṇaṁ, ēsa sē paramō jaō</l>
	  </lg>
	</div>
	<div type="section" n="263">
	  <lg n="263">
	    <l>appaṇāmēva jujjhāhi, kiṁ tē jujjhēṇa bajjhaō ?</l>
	    <l>appaṇāmēvamappāṇaṁ, jaïttā suhamēhati</l>
	  </lg>
	</div>
	<div type="section" n="264">
	  <lg n="264">
	    <l>pañcindiyāṇi kōhaṁ, mānaṁ māyaṁ tahēva lōhaṁ ca</l>
	    <l>dujjayaṁ cēva appāṇaṁ, savvaṁ appē jiē jiyaṁ</l>
	  </lg>
	</div>
	<div type="section" n="265">
	  <lg n="265">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namiṁ rāyarisiṁ, dēvindō iṇamabbavī</l>
	  </lg>
	</div>
	<div type="section" n="266">
	  <lg n="266">
	    <l>jaïttā viulē jannē, bhōittā samaṇamāhaṇē</l>
	    <l>daccā bhoccā ya jaccā ya, taō gacchasi khattiyā</l>
	  </lg>
	</div>
	<div type="section" n="267">
	  <lg n="267">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namī rāyarisī, dēvindaṁ iṇamabbavī</l>
	  </lg>
	</div>
	<div type="section" n="268">
	  <lg n="268">
	    <l>jō sahassaṁ sahassāṇaṁ, māsē māsē gavaṁ daē</l>
	    <l>tassa vi sañjamō sēō, adintassa vi kiñcaṇa</l>
	  </lg>
	</div>
	<div type="section" n="269">
	  <lg n="269">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namiṁ rāyarisiṁ, dēvindō iṇamabbavī</l>
	  </lg>
	</div>
	<div type="section" n="270">
	  <lg n="270">
	    <l>ghōrāsamaṁ caïttāṇaṁ, annaṁ patthēsi āsamaṁ</l>
	    <l>ihēva pōsaharaō, bhavāhi maṇuyāhivā</l>
	  </lg>
	</div>
	<div type="section" n="271">
	  <lg n="271">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namī rāyarisī, dēvindaṁ iṇamabbavī</l>
	  </lg>
	</div>
	<div type="section" n="272">
	  <lg n="272">
	    <l>māsē māsē tu jō bālō, kusaggēṇa tu bhuñjaē</l>
	    <l>na sō suyakkhāyadhammassa, kālaṁ agghaï sōlasiṁ</l>
	  </lg>
	</div>
	<div type="section" n="273">
	  <lg n="273">
	    <l>ēyamaṭṭhaṁ nisāmittā hēūkāraṇacōiō</l>
	    <l>taō namiṁ rāyarisiṁ, dēvindō iṇamabbavī</l>
	  </lg>
	</div>
	<div type="section" n="274">
	  <lg n="274">
	    <l>hiraṇṇaṁ suvaṇṇaṁ maṇimuttaṁ, kaṁsaṁ dūsaṁ ca vāhanaṁ</l>
	    <l>kōsaṁ ca vaḍḍhāittāṇaṁ, taō gacchasi khattiyā</l>
	  </lg>
	</div>
	<div type="section" n="275">
	  <lg n="275">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namī rāyarisī, davindaṁ iṇamabbavī</l>
	  </lg>
	</div>
	<div type="section" n="276">
	  <lg n="276">
	    <l>suvaṇṇaruppassa u pavvayā bhavē</l>
	    <l>siyā hu kēlāsamā asaṅkhayā</l>
	    <l>narassa luddhassa na tēhiṁ kiñci</l>
	    <l>icchā hu āgāsasamā anantayā</l>
	  </lg>
	</div>
	<div type="section" n="277">
	  <lg n="277">
	    <l>puḍhavī sālī javā cēva, hiraṇṇaṁ pasubhissaha</l>
	    <l>paḍipuṇṇaṁ nālamēgassa, ii vijjā tavaṁ carē</l>
	  </lg>
	</div>
	<div type="section" n="278">
	  <lg n="278">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namiṁ rāyarisiṁ, dēvindō iṇamabbavī</l>
	  </lg>
	</div>
	<div type="section" n="279">
	  <lg n="279">
	    <l>acchēragamabbhudaē, bhōē cayasi patthivā!</l>
	    <l>asantē kāmē patthēsi, saṅkappēṇa vihaṁmasi</l>
	  </lg>
	</div>
	<div type="section" n="280">
	  <lg n="280">
	    <l>ēyamaṭṭhaṁ nisāmittā, hēūkāraṇacōiō</l>
	    <l>taō namī rāyarisī, dēvindaṁ iṇamabbavī</l>
	  </lg>
	</div>
	<div type="section" n="281">
	  <lg n="281">
	    <l>sallaṁ kāmā visaṁ kāmā, kāmā āsīvisōvamā</l>
	    <l>kāmē bhōē patthēmāṇā, akāmā janti doggaī</l>
	  </lg>
	</div>
	<div type="section" n="282">
	  <lg n="282">
	    <l>ahē vayanti kōhēṇaṁ, māṇēṇaṁ ahamā gaī</l>
	    <l>māyā gaī paḍigghāō, lobhāō duhaō bhayaṁ</l>
	  </lg>
	</div>
	<div type="section" n="283">
	  <lg n="283">
	    <l>avaüjjhiūṇa māhaṇarūvaṁ, viuvviūṇa indattaṁ</l>
	    <l>vandaï abhitthuṇantō, imāhiṁ mahurāhiṁ vaggūhiṁ</l>
	  </lg>
	</div>
	<div type="section" n="284">
	  <lg n="284">
	    <l>ahō tē nijjiō kōhō, ahō mānō parājiō</l>
	    <l>ahō nirakkiyā māyā, ahō lobhō vasīkaō</l>
	  </lg>
	</div>
	<div type="section" n="285">
	  <lg n="285">
	    <l>ahō tē ajjavaṁ sāhu, ahō tē sāhu maddavaṁ</l>
	    <l>ahō tē uttamā khantī, ahō tē mutti uttamā</l>
	  </lg>
	</div>
	<div type="section" n="286">
	  <lg n="286">
	    <l>ihaṁ si uttamō bhantē! pacchā hōhisi uttamō</l>
	    <l>lōguttamuttamaṁ ṭhāṇaṁ, siddhiṁ gacchasi nīraō</l>
	  </lg>
	</div>
	<div type="section" n="287">
	  <lg n="287">
	    <l>ēvaṁ abhitthuṇantō, rāyarisiṁ uttamāē saddhāē</l>
	    <l>payāhiṇaṁ karentō, puṇō puṇō vandaī sakkō</l>
	  </lg>
	</div>
	<div type="section" n="288">
	  <lg n="288">
	    <l>tō vandiūṇa pāē, cakkaṅkusalakkhaṇē munivarassa</l>
	    <l>āgāsēṇuppaïō, laliyacavalakuṇḍalatirīḍī</l>
	  </lg>
	</div>
	<div type="section" n="289">
	  <lg n="289">
	    <l>namī namēi appāṇaṁ, sakkhaṁ sakkēṇa cōiō</l>
	    <l>caïūṇaṁ gēhaṁ ca vaïdēhī, sāmaṇṇē pajjuvaṭṭhiō</l>
	  </lg>
	</div>
	<div type="section" n="290">
	  <lg n="290">
	    <l>ēvaṁ karenti sambuddhā, paṇḍiyā paviyakkhaṇā</l>
	    <l>viṇiyaṭṭanti bhōgēsu, jahā  sē  namī  rāyarisī</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- navamaṁ ajjhayaṇaṁ sammattaṁ !-->
      <div type="ajjhayaṇaṁ" n="10">
	<head>dumapattayaṁ</head>
	<div type="section" n="291">
	  <lg n="291">
	    <l>dumapattaē paṇḍuyaē jahā, nivaḍaï rāigaṇāṇa acchaē</l>
	    <l>ēvaṁ maṇuyāṇa jīviyaṁ, samayaṁ gōyama! mā pamāyaē</l>
	  </lg>
	</div>
	<div type="section" n="292">
	  <lg n="292">
	    <l>kusaggē jaha ōsabinduē, thōvaṁ ciṭṭhaï lambamāṇaē</l>
	    <l>ēvaṁ maṇuyāṇaṁ jīviyaṁ, samayaṁ gōyama! mā pamāyaē</l>
	  </lg>
	</div>
	<div type="section" n="293">
	  <lg n="293">
	    <l>ii ittariyaṁmi āuē, jīviyaē bahupaccavāyaē</l>
	    <l>vihuṇāhi rayaṁ purē kaḍaṁ, samayaṁ gōyama! mā pamāyaē</l>
	  </lg>
	</div>
	<div type="section" n="294">
	  <lg n="294">
	    <l>dullahē khalu māṇusē bhavē, cirakālēṇa vi savvapāṇiṇaṁ</l>
	    <l>gāḍhā ya vivāga kammuṇō, samayaṁ gōyama! mā pamāyaē</l>
	  </lg>
	</div>
	<div type="section" n="295">
	  <lg n="295">
	    <l>puḍhavikāyamaïgaō, ukkōsaṁ jīvō u saṁvasē</l>
	    <l>kālaṁ saṅkhāīyaṁ, samayaṁ gōyama! mā pamāyaē</l>
	  </lg>
	</div>
	<div type="section" n="296">
	  <lg n="296">
	    <l>āukāyamaïgaō, ukkōsaṁ jīvō u saṁvasē</l>
	    <l>kālaṁ saṅkhāīyaṁ, samayaṁ gōyama! mā pamāyaē</l>
	  </lg>
	</div>
	<div type="section" n="297">
	  <lg n="297">
	    <l>tēukāyamaïgaō, ukkōsaṁ jīvō u saṁvasē</l>
	    <l>kālaṁ saṅkhāīyaṁ, samayaṁ gōyama! mā pamāyaē</l>
	  </lg>
	</div>
	<div type="section" n="298">
	  <lg n="298">
	    <l>vāukāyamaïgaō, ukkōsaṁ jīvō u saṁvasē</l>
	    <l>kālaṁ saṅkhāīyaṁ, samayaṁ gōyama! mā pamāyaē</l>
	  </lg>
	</div>
	<div type="section" n="299">
	  <lg n="299">
	    <l>vaṇassaïkāyamaïgaō, ukkōsaṁ jīvō u saṁvasē</l>
	    <l>kālamanantadurantayaṁ, samayaṁ gōyama! mā pamāyaē</l>
	  </lg>
	</div>
	<div type="section" n="300">
	  <lg n="300">
	    <l>bēindiyakāyamaïgaō, ukkōsaṁ jīvō u saṁvasē</l>
	    <l>kālaṁ saṅkhijjasaṁniyaṁ, samayaṁ gōyama! mā pamāyaē</l>
	  </lg>
	</div>
	<div type="section" n="301">
	  <lg n="301">
	    <l>tēindikāyamaïgaō, ukkōsaṁ jīvō u saṁvasē</l>
	    <l>kālaṁ saṅkhijjasaṁniyaṁ, samayaṁ gōyama! mā pamāyaē</l>
	  </lg>
	</div>
	<div type="section" n="302">
	  <lg n="302">
	    <l>caürindiyakāyamaïgaō, ukkōsaṁ jīvō u saṁvasē</l>
	    <l>kālaṁ saṅkhijjasaṁniyaṁ, samayaṁ gōyama! mā pamāyaē</l>
	  </lg>
	</div>
	<div type="section" n="303">
	  <lg n="303">
	    <l>pañcindiyakāyamaïgaō, ukkōsaṁ jīvō u saṁvasē</l>
	    <l>sattaṭṭhabhavagahaṇē, samayaṁ gōyama! mā pamāyaē</l>
	  </lg>
	</div>
	<div type="section" n="304">
	  <lg n="304">
	    <l>dēvē nēraïē aïgaō, ukkōsaṁ jīvō u saṁvasē</l>
	    <l>ikkekkabhavagahaṇē, samayaṁ gōyama! mā pamāyaē</l>
	  </lg>
	</div>
	<div type="section" n="305">
	  <lg n="305">
	    <l>ēvaṁ bhavasaṁsārē, saṁsaraï suhāsuhēhiṁ kammēhiṁ</l>
	    <l>jīvō pamāyabahulō, samayaṁ gōyama! mā pamāyaē</l>
	  </lg>
	</div>
	<div type="section" n="306">
	  <lg n="306">
	    <l>laddhūṇa'vi mānusattaṇaṁ, āriattaṁ punaravi dullahaṁ</l>
	    <l>bahavē dasuyā milakkhuyā, samayaṁ gōyama! mā pamāyaē</l>
	  </lg>
	</div>
	<div type="section" n="307">
	  <lg n="307">
	    <l>laddhūṇa'vi āriyattaṇaṁ, ahīṇapañcendiṁyayā hu dullahā</l>
	    <l>vigilindiyayā hu dīsaī, samayaṁ gōyama! mā pamāyaē</l>
	  </lg>
	</div>
	<div type="section" n="308">
	  <lg n="308">
	    <l>ahīṇapañcendiyattaṁ pi sē lahē, uttamadhammasuī hu dullahā</l>
	    <l>kutitthinisēvaē janē, samayaṁ gōyama! mā pamāyaē</l>
	  </lg>
	</div>
	<div type="section" n="309">
	  <lg n="309">
	    <l>laddhūṇa vi uttamaṁ suiṁ, saddahaṇā punaravi dullahā</l>
	    <l>micchittanisēvaē janē, samayaṁ gōyama! mā pamāyaē</l>
	  </lg>
	</div>
	<div type="section" n="310">
	  <lg n="310">
	    <l>dhammaṁ pi hu saddahantayā, dullahayā kāēṇa phāsayā</l>
	    <l>iha kāmaguṇēhiṁ mucchiyā, samayaṁ gōyama! mā pamāyaē</l>
	  </lg>
	</div>
	<div type="section" n="311">
	  <lg n="311">
	    <l>parijūraï tē sarīrayaṁ, kēsā paṇḍurayā havanti tē</l>
	    <l>sē sōyabalē ya hāyaī, samayaṁ gōyama! mā pamāyaē</l>
	  </lg>
	</div>
	<div type="section" n="312">
	  <lg n="312">
	    <l>parijūraï tē sarīrayaṁ, kēsā paṇḍurayā havanti tē</l>
	    <l>sē cakkhubalē ya hāyaī, samayaṁ gōyama! mā pamāyaē</l>
	  </lg>
	</div>
	<div type="section" n="313">
	  <lg n="313">
	    <l>parijūraï tē sarīrayaṁ, kēsā paṇḍurayā havanti tē</l>
	    <l>sē ghāṇabalē ya hāyaī, samayaṁ gōyama! mā pamāyaē</l>
	  </lg>
	</div>
	<div type="section" n="314">
	  <lg n="314">
	    <l>parijūraï tē sarīrayaṁ, kēsā paṇḍurayā havanti tē</l>
	    <l>sē jibbhabalē ya hāyaī, samayaṁ gōyama! mā pamāyaē</l>
	  </lg>
	</div>
	<div type="section" n="315">
	  <lg n="315">
	    <l>parijūraï tē sarīrayaṁ, kēsā paṇḍurayā havanti tē</l>
	    <l>sē phāsabalē ya hāyaī, samayaṁ gōyama! mā pamāyaē</l>
	  </lg>
	</div>
	<div type="section" n="316">
	  <lg n="316">
	    <l>parijūraï tē sarīrayaṁ, kēsā paṇḍurayā havanti tē</l>
	    <l>sē savvabalē ya hāyaī, samayaṁ gōyama! mā pamāyaē</l>
	  </lg>
	</div>
	<div type="section" n="317">
	  <lg n="317">
	    <l>araī gaṇḍa visūiyā, āyaṅkā vivihā phusanti tē</l>
	    <l>vihaḍaï viddhaṁsaï tē sarīrayaṁ, samayaṁ gōyama! mā pamāyaē</l>
	  </lg>
	</div>
	<div type="section" n="318">
	  <lg n="318">
	    <l>vocchinda siṇēhamappaṇō, kumuyaṁ sāraïyaṁ va pāṇiyaṁ</l>
	    <l>sē savvasiṇēha vajjiē, samayaṁ gōyama! mā pamāyaē</l>
	  </lg>
	</div>
	<div type="section" n="319">
	  <lg n="319">
	    <l>ciccāṇa dhanaṁ ca bhāriyaṁ, pavvaïō hi si anagāriyaṁ</l>
	    <l>mā vantaṁ puṇō vi āviē, samayaṁ gōyama! mā pamāyaē</l>
	  </lg>
	</div>
	<div type="section" n="320">
	  <lg n="320">
	    <l>avaüjjhiya mittabandhavaṁ, viulaṁ cēva dhaṇōhasañcayaṁ</l>
	    <l>mā taṁ biiyaṁ gavēsaē, samayaṁ gōyama! mā pamāyaē</l>
	  </lg>
	</div>
	<div type="section" n="321">
	  <lg n="321">
	    <l>na hu jiṇē ajja dissaī, bahumaē dissaï maggadēsiē</l>
	    <l>sampaï nēyāuē pahē, samayaṁ gōyama! mā pamāyaē</l>
	  </lg>
	</div>
	<div type="section" n="322">
	  <lg n="322">
	    <l>avasōhiya kaṇṭagāpahaṁ, ōiṇṇōsi pahaṁ mahālayaṁ</l>
	    <l>gacchasi maggaṁ visōhiyā, samayaṁ gōyama! mā pamāyaē</l>
	  </lg>
	</div>
	<div type="section" n="323">
	  <lg n="323">
	    <l>abalē jaha bhāravāhaē, mā maggaṁ visamē'vagāhiyā</l>
	    <l>pacchā pacchāṇutāvaē, samayaṁ gōyama! mā pamāyaē</l>
	  </lg>
	</div>
	<div type="section" n="324">
	  <lg n="324">
	    <l>tiṇṇō hu si aṇṇavaṁ mahaṁ, kiṁ puṇa ciṭṭhasi tīramāgaō?</l>
	    <l>abhitura pāraṁ gamittaē, samayaṁ gōyama! mā pamāyaē</l>
	  </lg>
	</div>
	<div type="section" n="325">
	  <lg n="325">
	    <l>akalēvarasēṇiṁ ussiyā, siddhiṁ gōyama! lōyaṁ gacchasi</l>
	    <l>khēmaṁ ca sivaṁ anuttaraṁ, samayaṁ gōyama! mā pamāyaē</l>
	  </lg>
	</div>
	<div type="section" n="326">
	  <lg n="326">
	    <l>buddhē parinivvuḍē carē, gāmagaē nagarē sa sañjaē</l>
	    <l>santīmaggaṁ ca vūhaē, samayaṁ gōyama! mā pamāyaē</l>
	  </lg>
	</div>
	<div type="section" n="327">
	  <lg n="327">
	    <l>buddhassa nisamma bhāsiyaṁ, sukahiyamaṭṭhapaōvasōhiyaṁ</l>
	    <l>rāgaṁ dōsaṁ ca chindiyā, siddhigaïṁ gaē gōyamē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- dasamaṁ ajjhayaṇaṁ sammattaṁ !-->
      <div type="ajjhayaṇaṁ" n="11">
	<head>bahussuyapujjaṁ</head>
	<div type="section" n="328">
	  <lg n="328">
	    <l>sañjōgā vippamukkassa, anagārassa bhikkhuṇō</l>
	    <l>āyāraṁ pāukarissāmi, ānupuvviṁ suṇēha mē</l>
	  </lg>
	</div>
	<div type="section" n="329">
	  <lg n="329">
	    <l>jē yāvi hōi nivvijjē, thaddhē luddhē aniggahē</l>
	    <l>abhikkhaṇaṁ ullavaī, avinīē abahussuē</l>
	  </lg>
	</div>
	<div type="section" n="330">
	  <lg n="330">
	    <l>aha pañcahiṁ ṭhāṇēhiṁ, jēhiṁ sikkhā na labbhaī</l>
	    <l>thambhā kōhā pamāēṇaṁ, rōgēṇālassaēṇa ya</l>
	  </lg>
	</div>
	<div type="section" n="331">
	  <lg n="331">
	    <l>aha aṭṭhahiṁ ṭhāṇēhiṁ, sikkhāsīli tti vuccaī</l>
	    <l>ahassirē sayā dantē, na ya mammamudāharē</l>
	  </lg>
	</div>
	<div type="section" n="332">
	  <lg n="332">
	    <l>nāsīlē na visīlē, na siyā aïlōluē</l>
	    <l>akōhaṇē saccaraē, sikkhāsīli tti vuccaī</l>
	  </lg>
	</div>
	<div type="section" n="333">
	  <lg n="333">
	    <l>aha coddasahiṁ ṭhāṇēhiṁ, vaṭṭamāṇē u sañjaē</l>
	    <l>avinīē vuccaī sō u, nivvāṇaṁ ca na gacchaï</l>
	  </lg>
	</div>
	<div type="section" n="334">
	  <lg n="334">
	    <l>abhikkhaṇaṁ kōhī havaï, pabandhaṁ ca pakuvvaī</l>
	    <l>mettijjamāṇō vamaï, suyaṁ laddhūṇa majjaī</l>
	  </lg>
	</div>
	<div type="section" n="335">
	  <lg n="335">
	    <l>avi pāvaparikkhēvī, avi mittēsu kuppaī</l>
	    <l>suppiyassāvi mittassa, rahē bhāsaï pāvayaṁ</l>
	  </lg>
	</div>
	<div type="section" n="336">
	  <lg n="336">
	    <l>païṇṇavāī duhilē, thaddhē luddhē aniggahē</l>
	    <l>asaṁvibhāgī aviyattē, avinīē tti vuccaī</l>
	  </lg>
	</div>
	<div type="section" n="337">
	  <lg n="337">
	    <l>aha pannarasahiṁ ṭhāṇēhiṁ, suvinīē tti vuccaī</l>
	    <l>nīyāvittī acavalē, amāī akuūhalē</l>
	  </lg>
	</div>
	<div type="section" n="338">
	  <lg n="338">
	    <l>appaṁ ca ahikkhivaī, pabandhaṁ ca na kuvvaī</l>
	    <l>mettijjamāṇō bhayaī, suyaṁ laddhuṁ na majjaī</l>
	  </lg>
	</div>
	<div type="section" n="339">
	  <lg n="339">
	    <l>na ya pāvaparikkhēvī, naya mittēsu kuppaī</l>
	    <l>appiyassāvi mittassa, rahē kallāṇa bhāsaī</l>
	  </lg>
	</div>
	<div type="section" n="340">
	  <lg n="340">
	    <l>kalahaḍamaravajjaē, buddhē a abhijāiē</l>
	    <l>hirimaṁ paḍisaṁlīnē, suvinīē tti vuccaī</l>
	  </lg>
	</div>
	<div type="section" n="341">
	  <lg n="341">
	    <l>vasē gurakūlē niccaṁ, jōgavaṁ uvahāṇavaṁ</l>
	    <l>piyaṅkarē piyaṁvāī, sē sikkhaṁ laddhumarihaī</l>
	  </lg>
	</div>
	<div type="section" n="342">
	  <lg n="342">
	    <l>jahā saṅkhaṁmi payaṁ nihiyaṁ duhaō vi virāyaï</l>
	    <l>ēvaṁ bahussuē bhikkhū, dhammō kittī tahā suyaṁ</l>
	  </lg>
	</div>
	<div type="section" n="343">
	  <lg n="343">
	    <l>jahā sē kambōyāṇaṁ, āiṇṇē kanthaē siyā</l>
	    <l>āsē javēṇa pavarē, ēva havaï bahussuē</l>
	  </lg>
	</div>
	<div type="section" n="344">
	  <lg n="344">
	    <l>jahā''iṇṇasamārūḍhē, sūrē daḍhaparakkamē</l>
	    <l>ubhaō nandighōsēṇaṁ, ēvaṁ havaï bahussuē</l>
	  </lg>
	</div>
	<div type="section" n="345">
	  <lg n="345">
	    <l>jahā karēṇuparikiṇṇē, kuñjarē saṭṭhihāyaṇē</l>
	    <l>balavantē appaḍihaē, ēvaṁ havaï bahussuē</l>
	  </lg>
	</div>
	<div type="section" n="346">
	  <lg n="346">
	    <l>jahā sē tikkhasiṅgē, jāyakhandhē virāyaī</l>
	    <l>vasahē juhāhivaī, ēvaṁ havaï bahussuē</l>
	  </lg>
	</div>
	<div type="section" n="347">
	  <lg n="347">
	    <l>jahā sē tikkhadāḍhē, udaggē duppahaṁsaē</l>
	    <l>sīhē miyāṇa pavarē, ēvaṁ havaï bahussuē</l>
	  </lg>
	</div>
	<div type="section" n="348">
	  <lg n="348">
	    <l>jahā sē vāsudēvē, saṅkhacakkagayādharē</l>
	    <l>appaḍihayabalē jōhē, ēvaṁ havaï bahussuē</l>
	  </lg>
	</div>
	<div type="section" n="349">
	  <lg n="349">
	    <l>jahā sē cāurantē, cakkavaṭṭī mahiḍḍhiē</l>
	    <l>caüddasarayaṇāhivaī, ēvaṁ havaï bahussuē</l>
	  </lg>
	</div>
	<div type="section" n="350">
	  <lg n="350">
	    <l>jahā sē sahassakkhē, vajjapāṇī purandarē</l>
	    <l>sakkē divāhivaī, ēvaṁ havaï bahussuē</l>
	  </lg>
	</div>
	<div type="section" n="351">
	  <lg n="351">
	    <l>jahā sē timiraviddhaṁsē, ucciṭṭhantē divāyarē</l>
	    <l>jalantē va tēēṇa, ēvaṁ havaï bahussuē</l>
	  </lg>
	</div>
	<div type="section" n="352">
	  <lg n="352">
	    <l>jahā sē uḍuvaī candē, nakkhattaparivāriē</l>
	    <l>paḍipuṇṇē puṇṇamāsīē, ēvaṁ havaï bahussuē</l>
	  </lg>
	</div>
	<div type="section" n="353">
	  <lg n="353">
	    <l>jahā sē sāmāiyaṅgāṇaṁ, koṭṭhāgārē surakkhiē</l>
	    <l>nānādhannapaḍipuṇṇē, ēvaṁ havaï bahussuē</l>
	  </lg>
	</div>
	<div type="section" n="354">
	  <lg n="354">
	    <l>jahā sā dumāṇa pavarā, jambū nāma sudaṁsaṇā</l>
	    <l>anāḍhiyassa dēvassa, ēvaṁ havaï bahussuē</l>
	  </lg>
	</div>
	<div type="section" n="355">
	  <lg n="355">
	    <l>jahā sā naīṇa pavarā, salilā sāgaraṅgamā</l>
	    <l>sīyā nīlavantapavahā, ēvaṁ havaï bahussuē</l>
	  </lg>
	</div>
	<div type="section" n="356">
	  <lg n="356">
	    <l>jahā sē nagāṇa pavarē, sumahaṁ mandarē girī</l>
	    <l>nānōsahipajjaliē, ēvaṁ havaï bahussuē</l>
	  </lg>
	</div>
	<div type="section" n="357">
	  <lg n="357">
	    <l>jahā sē sayambhuramaṇē, udahī akkhaōdaē</l>
	    <l>nānārayaṇapaḍipuṇṇē, ēvaṁ havaï bahussuē</l>
	  </lg>
	</div>
	<div type="section" n="358">
	  <lg n="358">
	    <l>samuddagambhīrasamā durāsayā</l>
	    <l>acakkiyā kēṇaï duppahaṁsayā</l>
	    <l>suyassa puṇṇā viulassa tāiṇō</l>
	    <l>khavittu kammaṁ gaïmuttamaṁ gayā</l>
	  </lg>
	</div>
	<div type="section" n="359">
	  <lg n="359">
	    <l>tamhā suyamahiṭṭhijjā, uttamaṭṭhagavēsaē</l>
	    <l>jēṇappāṇaṁ paraṁ cēva, siddhiṁ sampāuṇejjāsi</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- ikkārasamaṁ ajjhayaṇaṁ sammattaṁ !-->
      <div type="ajjhayaṇaṁ" n="12">
	<head>hariēsijja</head>
	<div type="section" n="360">
	  <lg n="360">
	    <l>sōvāgakulasambhūō, guṇuttaradharō munī</l>
	    <l>hariēsabalō nāma, āsi bhikkhū jiindiō</l>
	  </lg>
	</div>
	<div type="section" n="361">
	  <lg n="361">
	    <l>iriēsaṇabhāsāē, uccārasamiīsu ya</l>
	    <l>jaō āyāṇanikkhēvē, sañjaō susamāhiō</l>
	  </lg>
	</div>
	<div type="section" n="362">
	  <lg n="362">
	    <l>managuttō vayaguttō, kāyaguttō jiindiō</l>
	    <l>bhikkhaṭṭhā bambhaïjjaṁmi, jannavāḍē uvaṭṭhiō</l>
	  </lg>
	</div>
	<div type="section" n="363">
	  <lg n="363">
	    <l>taṁ pāsiūṇaṁ ejjantaṁ, tavēṇa parisōsiyaṁ</l>
	    <l>pantōvahiuvagaraṇaṁ, uvahasanti anāriyā</l>
	  </lg>
	</div>
	<div type="section" n="364">
	  <lg n="364">
	    <l>jāīmayapaḍithaddhā, hiṁsagā ajiindiyā</l>
	    <l>abambhacāriṇō bālā, imaṁ vayaṇamabbavī</l>
	  </lg>
	</div>
	<div type="section" n="365">
	  <lg n="365">
	    <l>kayarē āgacchaï dittarūvē? kālē vikarālē phokkanāsē</l>
	    <l>ōmacēlaē paṁsupisāyabhūē saṅkaradūsaṁ parihariya kaṇṭhē</l>
	  </lg>
	</div>
	<div type="section" n="366">
	  <lg n="366">
	    <l>kayarē tumaṁ iya adasaṁṇijjē? kāē va āsāē ihamāgaō si?</l>
	    <l>ōmacēlayā paṁsupisāyabhūyā, gacchakkhalāhi kimihaṁ ṭhiō si?</l>
	  </lg>
	</div>
	<div type="section" n="367">
	  <lg n="367">
	    <l>jakkhē tahiṁ tinduyarukkhavāsī, anukampaō tassa mahāmunissa</l>
	    <l>pacchāyaïttā niyagaṁ sarīraṁ, imāiṁ vayaṇāiṁ udāharitthā</l>
	  </lg>
	</div>
	<div type="section" n="368">
	  <lg n="368">
	    <l>samaṇō ahaṁ sañjaō bambhayārī, viraō dhaṇapayaṇapariggahāō</l>
	    <l>parappavittassa u bhikkhakālē, annassa aṭṭhā ihamāgaō mi</l>
	  </lg>
	</div>
	<div type="section" n="369">
	  <lg n="369">
	    <l>viyarijjaï khajjaï bhujjaī ya annaṁ pabhūyaṁ bhavayāṇamēyaṁ</l>
	    <l>jāṇāhi mē jāyaṇajīviṇu tti, sēsāvasēsaṁ labhaū tavassī</l>
	  </lg>
	</div>
	<div type="section" n="370">
	  <lg n="370">
	    <l>uvakkhaḍaṁ bhōyaṇa māhaṇāṇaṁ, attiṭṭhiyaṁ siddhamihēgapakkhaṁ</l>
	    <l>na ū vayaṁ ērisamannapāṇaṁ, dāhāmu tujjhaṁ kimihaṁ ṭhiō'si?</l>
	  </lg>
	</div>
	<div type="section" n="371">
	  <lg n="371">
	    <l>thalēsu bīyāiṁ vayanti kāsagā, tahēva ninnēsu ya āsasāē</l>
	    <l>ēyāē saddhāē dalāha majjhaṁ, ārāhaē puṇṇamiṇaṁ khu khittaṁ</l>
	  </lg>
	</div>
	<div type="section" n="372">
	  <lg n="372">
	    <l>khettāṇi amhaṁ viiyāṇi lōē, jahiṁ pakiṇṇā viruhanti puṇṇā</l>
	    <l>jē māhaṇā jāivijjōvavēyā, tāiṁ tu khettāiṁ supēsalāiṁ</l>
	  </lg>
	</div>
	<div type="section" n="373">
	  <lg n="373">
	    <l>kōhō ya māṇō ya vahō ya jēsiṁ, mōsaṁ adattaṁ ca pariggahaṁ ca</l>
	    <l>tē māhaṇā jāivijjāvihūṇā, tāiṁ tu khettāiṁ supāvayāiṁ</l>
	  </lg>
	</div>
	<div type="section" n="374">
	  <lg n="374">
	    <l>tubbhettha bhō! bhāradharā girāṇaṁ, aṭṭhaṁ na jāṇēha ahijja vēē</l>
	    <l>uccāvayāiṁ muṇiṇō caranti, tāiṁ tu khettāiṁ supēsalāiṁ</l>
	  </lg>
	</div>
	<div type="section" n="375">
	  <lg n="375">
	    <l>ajjhāvayāṇaṁ paḍikūlabhāsī, pabhāsasē kiṁ nu sagāsi amhaṁ</l>
	    <l>avi ēyaṁ vinassaü annapāṇaṁ, na ya ṇaṁ dāhāmu tumaṁ niyaṇṭhā</l>
	  </lg>
	</div>
	<div type="section" n="376">
	  <lg n="376">
	    <l>samiīhi majjhaṁ susamāhiyassa, guttīhi guttassa jiindiyassa</l>
	    <l>jaï mē na dāhittha ahēsaṇijjaṁ, kimajja jannāṇa lahittha lāhaṁ?</l>
	  </lg>
	</div>
	<div type="section" n="377">
	  <lg n="377">
	    <l>kē ittha khattā uvajōiyā vā, ajjhāvayā vā saha khaṇḍiēhiṁ?</l>
	    <l>ēyaṁ khu daṇḍēṇa phalaēṇa hantā, kaṇṭhaṁmi ghettūṇa khalejja jō ṇaṁ</l>
	  </lg>
	</div>
	<div type="section" n="378">
	  <lg n="378">
	    <l>ajjhāvayāṇaṁ vayaṇaṁ suṇettā, uddhāiyā tattha bahū kumārā</l>
	    <l>daṇḍēhiṁ vittēhiṁ kasēhiṁ cēva, samāgayā taṁ isi tālayanti</l>
	  </lg>
	</div>
	<div type="section" n="379">
	  <lg n="379">
	    <l>rannō tahiṁ kōsaliyassa dhūyā, bhadda tti nāmēṇa anindiyaṅgī</l>
	    <l>taṁ pāsiyā sañjaya hammamāṇaṁ, kuddhē kumārē parinivvavēi</l>
	  </lg>
	</div>
	<div type="section" n="380">
	  <lg n="380">
	    <l>dēvābhiōgēṇa niōiēṇaṁ, dinnā mu rannā manasā na jhāyā</l>
	    <l>narindadēvindabhivandiēṇaṁ, jēṇāṇi vantā isiṇā sa ēsō</l>
	  </lg>
	</div>
	<div type="section" n="381">
	  <lg n="381">
	    <l>ēsō hu sō uggatavō mahappā, jiindiō sañjaō bambhayārī</l>
	    <l>jō mē tayā necchaï dijjamāṇiṁ,piuṇā sayaṁ kōsaliēṇa rannā</l>
	  </lg>
	</div>
	<div type="section" n="382">
	  <lg n="382">
	    <l>mahājasō ēsa mahānubhāgō, ghōravvaō ghōraparakkamō ya</l>
	    <l>mā ēyaṁ hīlēha ahīlaṇijjaṁ, mā savvē tēēṇa bhē niddahejjā</l>
	  </lg>
	</div>
	<div type="section" n="383">
	  <lg n="383">
	    <l>ēyāiṁ tīsē vayaṇāiṁ soccā, pattīiṁ bhaddāiṁ subhāsiyāiṁ</l>
	    <l>isissa vēyāvaḍiyaṭṭhayāē jakkhā kumārē vinivārayanti</l>
	  </lg>
	</div>
	<div type="section" n="384">
	  <lg n="384">
	    <l>tē ghōrurūvā ṭhiya antalikkhē, asurā tahiṁ taṁ janaṁ tālayanti</l>
	    <l>tē bhinnadēhē ruhiraṁ vamantē, pāsittu bhaddā iṇamāhu bhujjō</l>
	  </lg>
	</div>
	<div type="section" n="385">
	  <lg n="385">
	    <l>giriṁ nahēhiṁ khaṇaha, ayaṁ dantēhiṁ khāyaha</l>
	    <l>jāyatēyaṁ pāēhiṁ haṇaha, jē bhikkhu avamannaha</l>
	  </lg>
	</div>
	<div type="section" n="386">
	  <lg n="386">
	    <l>āsīvisō uggatavō mahēsī, ghōravvaō ghōraparakkamō ya</l>
	    <l>aganiṁ va pakkhanda payaṅgasēṇā, jē bhikkhuyaṁ bhattakālē vahēha</l>
	  </lg>
	</div>
	<div type="section" n="387">
	  <lg n="387">
	    <l>sīsēṇa ēyaṁ saraṇaṁ uvēha, samāgayā savvajaṇēṇa tubbhē</l>
	    <l>jaï icchaha jīviyaṁ vā dhanaṁ vā, lōgampi ēsō kuviō ḍahejjā</l>
	  </lg>
	</div>
	<div type="section" n="388">
	  <lg n="388">
	    <l>avahēḍiyapiṭṭhisaüttamaṅgē, pasāriyā bāhu akammaciṭṭhē</l>
	    <l>nibbhēriyacchē ruhiraṁ vamantē, uḍḍhaṁmuhē niggayajīhanettē</l>
	  </lg>
	</div>
	<div type="section" n="389">
	  <lg n="389">
	    <l>tē pāsiyā khaṇḍiya kaṭṭhabhūē, vimaṇō visaṇṇō aha māhaṇō sō</l>
	    <l>isiṁ pasāēi sabhāriyāō, hīlaṁ ca ninda ca khamāha bhantē!</l>
	  </lg>
	</div>
	<div type="section" n="390">
	  <lg n="390">
	    <l>bālēhiṁ mūḍhēhiṁ ayāṇaēhiṁ, jaṁ hīliyā tassa khamāha bhantē!</l>
	    <l>mahappasāyā isiṇō havanti, na hu munī kōvaparā havanti</l>
	  </lg>
	</div>
	<div type="section" n="391">
	  <lg n="391">
	    <l>puvviṁ ca iṇhiṁ ca anāgayaṁ ca, maṇappadōsō na mē atthi kōi</l>
	    <l>jakkhā hu vēyāvaḍiyaṁ karenti, tamhā hu ēē nihayā kumārā</l>
	  </lg>
	</div>
	<div type="section" n="392">
	  <lg n="392">
	    <l>atthaṁ ca dhammaṁ ca viyāṇamāṇā, tubbhaṁ na vi kuppaha bhūipannā</l>
	    <l>tubbhaṁ tu pāē saraṇaṁ uvēmō, samāgayā savvajaṇēṇa amhē</l>
	  </lg>
	</div>
	<div type="section" n="393">
	  <lg n="393">
	    <l>accēmu tē mahābhāga! na tē kiñcana na accimō</l>
	    <l>bhuñjāhi sālimaṁ kūraṁ, nāṇavañjaṇa sañjuyaṁ</l>
	  </lg>
	</div>
	<div type="section" n="394">
	  <lg n="394">
	    <l>imaṁ ca mē atthi pabhūyamannaṁ, taṁ bhuñjasū amha anuggahaṭṭhā</l>
	    <l>bāḍhaṁ tti paḍicchaï bhattapānaṁ, māsassa ū pāraṇaē mahappā</l>
	  </lg>
	</div>
	<div type="section" n="395">
	  <lg n="395">
	    <l>tahiyaṁ gandhōdayapupphavāsaṁ, divvā tahiṁ vasuhārā ya vuṭṭhā</l>
	    <l>pahayāō dunduhīō surēhiṁ, āgāsē ahō dānaṁ ca ghuṭṭhaṁ</l>
	  </lg>
	</div>
	<div type="section" n="396">
	  <lg n="396">
	    <l>sakkhaṁ khu dīsaï tavōvisēsō, na dīsaī jāivisēsa kōī</l>
	    <l>sōvāgaputtaṁ hariēsasāhuṁ, jassērisā iḍḍhi mahānubhāgā</l>
	  </lg>
	</div>
	<div type="section" n="397">
	  <lg n="397">
	    <l>kiṁ māhaṇā! jōī samārabhantā, udaēṇa sōhiṁ bahiyā vimaggahā?</l>
	    <l>jaṁ maggahā bāhiriyaṁ visōhiṁ, na taṁ suiṭṭhaṁ kusalā vayanti</l>
	  </lg>
	</div>
	<div type="section" n="398">
	  <lg n="398">
	    <l>kusaṁ ca jūvaṁ taṇakaṭhṭhamaggiṁ, sāyaṁ ca pāyaṁ udagaṁ phusantā</l>
	    <l>pāṇāiṁ bhūyāiṁ vihēḍayantā, bhujjō'vi mandā pakarēha pāvaṁ</l>
	  </lg>
	</div>
	<div type="section" n="399">
	  <lg n="399">
	    <l>kahaṁ carē bhikkhu! vayaṁ jayāmō? pāvāiṁ kammāiṁ paṇullayāmō</l>
	    <l>akkhāhi ṇē sañjaya jakkhapūiyā, kahaṁ suiṭṭhaṁ kusalā vayanti</l>
	  </lg>
	</div>
	<div type="section" n="400">
	  <lg n="400">
	    <l>chajjīvakāē asamārabhantā, mōsaṁ adattaṁ ca asēvamāṇā</l>
	    <l>pariggahaṁ itthiō māna māyaṁ, ēyaṁ parinnāya caranti dantā</l>
	  </lg>
	</div>
	<div type="section" n="401">
	  <lg n="401">
	    <l>susaṁvuḍā pañcahiṁ saṁvarēhiṁ, iha jīviyaṁ anavakaṅkhamāṇā</l>
	    <l>vōsaṭṭhakāō suicattadēhā, mahājayaṁ jayaī jannasiṭṭhaṁ</l>
	  </lg>
	</div>
	<div type="section" n="402">
	  <lg n="402">
	    <l>kē tē jōī kē va tē jōiṭhāṇē? kā tē suyā kiṁ va tē kārisaṅgaṁ?</l>
	    <l>ēhā ya tē kayarā santi bhikkhū! kayarēṇa hōmēṇa huṇāsi jōiṁ?</l>
	  </lg>
	</div>
	<div type="section" n="403">
	  <lg n="403">
	    <l>tavō jōī jīvā jōiṭhāṇaṁ, jōgā suyā sarīraṁ kārisaṅgaṁ</l>
	    <l>kamma ēhā sañjamajōgasantī, hōmaṁ huṇāmi isiṇaṁ pasatthaṁ</l>
	  </lg>
	</div>
	<div type="section" n="404">
	  <lg n="404">
	    <l>kē tē haraē kē ya tē santititthē? kahiṁ siṇāō va rayaṁ jahāsi?</l>
	    <l>āikkha ṇē sañjaya jakkhapūiyā, icchāmō nāuṁ bhavaō sagāsē</l>
	  </lg>
	</div>
	<div type="section" n="405">
	  <lg n="405">
	    <l>dhammē haraē bambhē santititthē, anāvilē attapasannalēsē</l>
	    <l>jahiṁ siṇāō vimalō visuddhō, susīibhūō pajahāmi dōsaṁ</l>
	  </lg>
	</div>
	<div type="section" n="406">
	  <lg n="406">
	    <l>ēyaṁ siṇāṇaṁ kusalēhi diṭṭhaṁ, mahāsiṇāṇaṁ isiṇaṁ pasatthaṁ</l>
	    <l>jahiṁ siṇāyā vimalā visuddhā, mahārisī uttamaṁ ṭhāṇaṁ pattē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- bārasamaṁ ajjhayaṇaṁ sammattaṁ !-->
      <div type="ajjhayaṇaṁ" n="13">
	<head>cittasambhūijjaṁ</head>
	<div type="section" n="407">
	  <lg n="407">
	    <l>jāīparājiō khalu, kāsi niyāṇaṁ tu hatthiṇapuraṁmi</l>
	    <l>culaṇīē bambhadattō, uvavannō paüma gummāō</l>
	  </lg>
	</div>
	<div type="section" n="408">
	  <lg n="408">
	    <l>kampillē sambhūō, cittō puṇa jāō purimatālaṁmi</l>
	    <l>seṭṭhikulaṁmi visālē, dhammaṁ sōūṇa pavvaïō</l>
	  </lg>
	</div>
	<div type="section" n="409">
	  <lg n="409">
	    <l>kampillaṁmi ya nayarē, samāgayā dō vi cittasambhūyā</l>
	    <l>suhadukkhaphalavivāgaṁ, kahenti tē ekkamekkassa</l>
	  </lg>
	</div>
	<div type="section" n="410">
	  <lg n="410">
	    <l>cakkavaṭṭī mahiḍḍhīō, bambhadattō mahāyasō</l>
	    <l>bhāyaraṁ bahumānēnaṁ, imaṁ vayaṇamabbavī</l>
	  </lg>
	</div>
	<div type="section" n="411">
	  <lg n="411">
	    <l>āsīmō bhāyarā dō'vi, annamannavasānugā</l>
	    <l>annamannamanurattā, annamannahiēsiṇō</l>
	  </lg>
	</div>
	<div type="section" n="412">
	  <lg n="412">
	    <l>dāsā dasaṇṇayē āsī, miyā kāliñjarē nagē</l>
	    <l>haṁsā mayaṅgatīrāē, sōvāgā kāsibhūmiē</l>
	  </lg>
	</div>
	<div type="section" n="413">
	  <lg n="413">
	    <l>dēvā ya dēvalōgaṁmi, āsi amhē mahiḍḍhiyā</l>
	    <l>imā ṇō chaṭṭhiyā jāī, annamannēṇa jā vinā</l>
	  </lg>
	</div>
	<div type="section" n="414">
	  <lg n="414">
	    <l>kammā niyāṇapagaḍā, tumē rāya! vicintiyā</l>
	    <l>tēsiṁ phalavivāgēṇa, vippaōgamuvāgayā</l>
	  </lg>
	</div>
	<div type="section" n="415">
	  <lg n="415">
	    <l>saccasōyappagaḍā, kammā maē purā kaḍā</l>
	    <l>tē ajja paribhuñjāmō, kiṁ nu cittēvi sē tahā</l>
	  </lg>
	</div>
	<div type="section" n="416">
	  <lg n="416">
	    <l>savvaṁ suciṇṇaṁ saphalaṁ narāṇaṁ, kaḍāṇa kammāṇa na mokkha atthi</l>
	    <l>atthēhiṁ kāmēhiṁ ya uttamēhiṁ, āyā mamaṁ puṇṇaphalōvavēē</l>
	  </lg>
	</div>
	<div type="section" n="417">
	  <lg n="417">
	    <l>jāṇāsi sambhūya! mahānubhāgaṁ, mahiḍḍhiyaṁ puṇṇaphalōvavēyaṁ</l>
	    <l>cittaṁ pi jāṇāhi tahēva rāyaṁ! iḍḍhī juī tassavi appabhūyā</l>
	  </lg>
	</div>
	<div type="section" n="418">
	  <lg n="418">
	    <l>mahattharūvā vayaṇappabhūyā, gāhāṇugīyā narasaṅghamajjhē</l>
	    <l>jaṁ bhikkhuṇō sīlaguṇōvavēyā, iha jayantē samaṇō'mhi jāō</l>
	  </lg>
	</div>
	<div type="section" n="419">
	  <lg n="419">
	    <l>uccōaē mahu kakkē ya bambhē, pavēiyā āvasahā ya rammā</l>
	    <l>imaṁ gihaṁ cittadhanappabhūyaṁ, pasāhi pañcālaguṇōvavēyaṁ</l>
	  </lg>
	</div>
	<div type="section" n="420">
	  <lg n="420">
	    <l>naṭṭēhiṁ gīēhiṁ ya vāiēhiṁ, nārījaṇāhiṁ parivārayantō</l>
	    <l>bhuñjāhi bhōgāi imāi bhikkhū, mama rōyaī pavvajjā hu dukkhaṁ</l>
	  </lg>
	</div>
	<div type="section" n="421">
	  <lg n="421">
	    <l>taṁ puvvanēhēṇa kayāṇurāgaṁ, narāhivaṁ kāmaguṇēsu giddhaṁ</l>
	    <l>dhammassiō tassa hiyāṇupēhī, cittō imaṁ vayaṇamudāharitthā</l>
	  </lg>
	</div>
	<div type="section" n="422">
	  <lg n="422">
	    <l>savvaṁ vilaviyaṁ gīyaṁ, savvaṁ naṭṭaṁ viḍambiyaṁ</l>
	    <l>savvē ābharaṇā bhārā, savvē kāmā duhāvahā</l>
	  </lg>
	</div>
	<div type="section" n="423">
	  <lg n="423">
	    <l>bālābhirāmēsu duhāvahēsu, na taṁ suhaṁ kāmaguṇēsu rāyaṁ</l>
	    <l>virattakāmāṇa tavodhaṇāṇaṁ, jaṁ bhikkhuṇaṁ sīlaguṇē rayāṇaṁ</l>
	  </lg>
	</div>
	<div type="section" n="424">
	  <lg n="424">
	    <l>narinda jāī ahamā narāṇaṁ, sōvāgajāī duhaō gayāṇaṁ</l>
	    <l>jahiṁ vayaṁ savvajanassa vēssā, vasīa sōvāganivēsanēsu</l>
	  </lg>
	</div>
	<div type="section" n="425">
	  <lg n="425">
	    <l>tīsaṁ ya jāīi u pāviyāē vucchā mu sōvāganivēsanēsu</l>
	    <l>savvassa lōgassa dugañchaṇijjā, ihaṁ tu kammāiṁ purē kaḍāiṁ</l>
	  </lg>
	</div>
	<div type="section" n="426">
	  <lg n="426">
	    <l>sō dāṇisiṁ rāya mahānubhāgō, mahiḍḍhiō puṇṇaphalōvavēō</l>
	    <l>caïttu bhōgāiṁ asāsayāiṁ, ādānahēuṁ, abhinikkhamāhi</l>
	  </lg>
	</div>
	<div type="section" n="427">
	  <lg n="427">
	    <l>iha jīvīē rāya asāsayaṁmi, dhaṇiyaṁ tu puṇṇāiṁ akuvvamāṇō</l>
	    <l>sē sōyaī maccumuhōvaṇīē, dhammaṁ akāūṇa paraṁmi lōē</l>
	  </lg>
	</div>
	<div type="section" n="428">
	  <lg n="428">
	    <l>jahēha sīhō va miyaṁ gahāya, maccū naraṁ nēi hu antakālē</l>
	    <l>na tassa māyā va piyā va bhāyā, kālaṁmi tammaṁsaharā bhavanti</l>
	  </lg>
	</div>
	<div type="section" n="429">
	  <lg n="429">
	    <l>na tassa dukkhaṁ vibhayanti nāiō, na mittavaggā na suyā na bandhavā</l>
	    <l>ekkō sayaṁ paccaṇuhōi dukkhaṁ, kattāramēva aṇujāi kammaṁ</l>
	  </lg>
	</div>
	<div type="section" n="430">
	  <lg n="430">
	    <l>ciccā dupayaṁ ca caüppayaṁ ca, khettaṁ gihaṁ dhaṇadhannaṁ ca savvaṁ</l>
	    <l>sakammabīō avasō payāi, paraṁ bhavaṁ sundaraṁ pāvagaṁ vā</l>
	  </lg>
	</div>
	<div type="section" n="431">
	  <lg n="431">
	    <l>taṁ ekkagaṁ tucchasarīragaṁ sē, ciīgayaṁ dahiyaṁ u pāvagēṇaṁ</l>
	    <l>bhajjā ya puttōvi ya nāyaō vā, dāyāramannaṁ aṇusaṅkamanti</l>
	  </lg>
	</div>
	<div type="section" n="432">
	  <lg n="432">
	    <l>uvaṇijjaī jīviyamappamāyaṁ, vaṇṇaṁ jarā haraï narassa rāyaṁ!</l>
	    <l>pañcālarāyā! vayaṇaṁ suṇāhi, mā kāsi kammāiṁ mahālayāiṁ</l>
	  </lg>
	</div>
	<div type="section" n="433">
	  <lg n="433">
	    <l>ahaṁ pi jāṇāmi jahēha sāhū! jaṁ mē tumaṁ sāhasi vakkamēyaṁ</l>
	    <l>bhōgā imē saṅgakarā havanti, jē dujjayā ajjō! amhārisēhiṁ</l>
	  </lg>
	</div>
	<div type="section" n="434">
	  <lg n="434">
	    <l>hatthiṇapuraṁmi cittā, daṭṭhūṇaṁ naravaïṁ mahiḍḍhīyaṁ</l>
	    <l>kāmabhōgēsu giddhēṇaṁ, niyāṇamasuhaṁ kaḍaṁ</l>
	  </lg>
	</div>
	<div type="section" n="435">
	  <lg n="435">
	    <l>tassa mē apaḍikantassa, imaṁ ēyārisaṁ phalaṁ</l>
	    <l>jāṇamāṇō vi jaṁ dhammaṁ, kāmabhōgēsu mucchiō</l>
	  </lg>
	</div>
	<div type="section" n="436">
	  <lg n="436">
	    <l>nāgō jahā paṅkajalāvasannō, daṭṭhuṁ thalaṁ nābhisamēi tīraṁ</l>
	    <l>ēvaṁ vayaṁ kāmaguṇēsu giddhā, na bhikkhuṇō maggamanuvvayāmō</l>
	  </lg>
	</div>
	<div type="section" n="437">
	  <lg n="437">
	    <l>accēi kālō tūranti rāi, na yāvi bhōgā purisāṇa niccā</l>
	    <l>uvicca bhōgā purisaṁ cayanti, dumaṁ jahā khīṇaphalaṁ va pakkhī</l>
	  </lg>
	</div>
	<div type="section" n="438">
	  <lg n="438">
	    <l>jaï taṁ si bhōgē caïuṁ asattō, ajjāiṁ kammāiṁ karēhi rāyaṁ</l>
	    <l>dhammē ṭhiō savvapayāṇukampī, tō hōhisi dēvō iō viuvvī</l>
	  </lg>
	</div>
	<div type="section" n="439">
	  <lg n="439">
	    <l>na tujjha bhōgē caïūṇa buddhī, giddhōsi ārambhapariggahēsu</l>
	    <l>mōhaṁ kaō ettiu vippalāvō, gacchāmi rāyaṁ! āmantiō si</l>
	  </lg>
	</div>
	<div type="section" n="440">
	  <lg n="440">
	    <l>pañcālarāyā'vi ya bambhadattō, sāhussa tassa vayaṇaṁ akāuṁ</l>
	    <l>anuttarē bhuñjiya kāmabhōgē, aṇuttarē sō naraē paviṭṭhō</l>
	  </lg>
	</div>
	<div type="section" n="441">
	  <lg n="441">
	    <l>cittō'vi kāmēhi virattakāmō, udaggacārittatavō mahēsī</l>
	    <l>anuttaraṁ sañjamaṁ pālaïttā, anuttaraṁ siddhigaïṁ gaō</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- tērasamaṁ ajjhayaṇaṁ sammattaṁ !-->
      <div type="ajjhayaṇaṁ" n="14">
	<head>usuyārijjaṁ</head>
	<div type="section" n="442">
	  <lg n="442">
	    <l>dēvā bhavittāṇa purē bhavaṁmi kēī cuyā ēgavimānavāsī</l>
	    <l>purē purāṇē usuyāranāmē, khāē samiddhē suralōgarammē</l>
	  </lg>
	</div>
	<div type="section" n="443">
	  <lg n="443">
	    <l>sakammasēsēṇa purākaēṇaṁ, kulēsudaggēsu ya tē pasūyā</l>
	    <l>nivviṇṇasaṁsārabhayā jahāya, jiṇindamaggaṁ saraṇaṁ pavannā</l>
	  </lg>
	</div>
	<div type="section" n="444">
	  <lg n="444">
	    <l>pumattamāgamma kumāra dō'vi, purōhiō tassa jasā ya pattī</l>
	    <l>visālakittī ya tahōsuyārō, rāya'ttha dēvī kamalāvaī ya</l>
	  </lg>
	</div>
	<div type="section" n="445">
	  <lg n="445">
	    <l>jāījarāmaccubhayābhibhūyā, bahiṁvihārābhiniviṭṭhacittā</l>
	    <l>saṁsāracakkassa vimokkhaṇaṭṭhā, daṭṭhūṇa tē kāmaguṇē virattā</l>
	  </lg>
	</div>
	<div type="section" n="446">
	  <lg n="446">
	    <l>piyaputtagā donni vi māhaṇassa, sakammasīlassa purōhiyassa</l>
	    <l>sārittu pōrāṇiya tattha jāiṁ, tahā suciṇṇaṁ tavasañjamaṁ ca</l>
	  </lg>
	</div>
	<div type="section" n="447">
	  <lg n="447">
	    <l>tē kāmabhōgēsu asajjamāṇā, māṇussaēsuṁ jē yāvi divvā</l>
	    <l>mokkhābhikaṅkhī abhijāyasaḍḍhā, tātaṁ uvāgamma imaṁ udāhu</l>
	  </lg>
	</div>
	<div type="section" n="448">
	  <lg n="448">
	    <l>asāsayaṁ daṭṭhu imaṁ vihāraṁ, bahuantarāyaṁ na ya dīhamāuṁ</l>
	    <l>tamhā gihaṁsi na raïṁ labhāmō, āmantayāmō carissāmu mōnaṁ</l>
	  </lg>
	</div>
	<div type="section" n="449">
	  <lg n="449">
	    <l>aha tāyagō tattha muṇīṇa tēsiṁ, tavassa vāghāyakaraṁ vayāsī</l>
	    <l>imaṁ vayaṁ vēyaviō vayanti, jahā na hōī asuyāṇa lōgō</l>
	  </lg>
	</div>
	<div type="section" n="450">
	  <lg n="450">
	    <l>ahijja vēē parivissa vippē, puttē pariṭṭhappa gihaṁsi jāyā</l>
	    <l>bhoccāṇa bhōē saha itthiyāhiṁ, āraṇṇagā hōha munī pasatthā</l>
	  </lg>
	</div>
	<div type="section" n="451">
	  <lg n="451">
	    <l>sōyaggiṇā āyaguṇindhaṇēṇaṁ, mōhānilā pajjalaṇāhiēṇaṁ</l>
	    <l>santattabhāvaṁ paritappamāṇaṁ, lālappamāṇaṁ bahuhā bahuṁ ca</l>
	  </lg>
	</div>
	<div type="section" n="452">
	  <lg n="452">
	    <l>purōhiyaṁ taṁ kamasō'ṇunantaṁ, nīmantayantaṁ ca suē dhaṇēṇaṁ</l>
	    <l>jahakkamaṁ kāmaguṇēhiṁ cēva, kumāragā tē pasamikkha vakkaṁ</l>
	  </lg>
	</div>
	<div type="section" n="453">
	  <lg n="453">
	    <l>vēyā ahīyā na bhavanti tāṇaṁ, bhuttā diyā ninti tamaṁ tamēṇaṁ</l>
	    <l>jāyā ya puttā na havanti tāṇaṁ, kō nāma tē aṇumannejja ēyaṁ?</l>
	  </lg>
	</div>
	<div type="section" n="454">
	  <lg n="454">
	    <l>khaṇamittasukkhā bahukāladukkhā, pagāmadukkhā anigāmasukkhā</l>
	    <l>saṁsāramokkhassa vipakkhabhūyā, khāṇī anatthāṇa u kāmabhōgā</l>
	  </lg>
	</div>
	<div type="section" n="455">
	  <lg n="455">
	    <l>parivvayantē aniyattakāmē, ahō ya rāō paritappamāṇē</l>
	    <l>annappamattē dhaṇamēsamāṇē, pappotti maccuṁ purisē jaraṁ ca</l>
	  </lg>
	</div>
	<div type="section" n="456">
	  <lg n="456">
	    <l>imaṁ ca mē atthi imaṁ ca natthi, imaṁ ca mē kiccamimaṁ akiccaṁ</l>
	    <l>taṁ ēvamēvaṁ lālappamāṇaṁ, harā haranti tti kahaṁ pamāō?</l>
	  </lg>
	</div>
	<div type="section" n="457">
	  <lg n="457">
	    <l>dhanaṁ pabhūyaṁ saha itthiyāhiṁ, sayaṇā tahā kāmaguṇā pagāmā</l>
	    <l>tavaṁ kaē tappaï jassa lōgō, taṁ savva sāhīṇamihēva tubbhaṁ</l>
	  </lg>
	</div>
	<div type="section" n="458">
	  <lg n="458">
	    <l>dhaṇēṇa kiṁ dhammadhurāhigārē, sayaṇēṇa vā kāmaguṇēhiṁ cēva</l>
	    <l>samaṇā bhavissāmu guṇōhadhārī, bahiṁ vihārā abhigamma bhikkhaṁ</l>
	  </lg>
	</div>
	<div type="section" n="459">
	  <lg n="459">
	    <l>jahā ya aggī araṇī asantō, khīrē ghayaṁ tēllamahā tilēsu</l>
	    <l>ēmēva jāyā sarīraṁsi sattā, saṁmucchaī nāsaï nāvaciṭṭhē</l>
	  </lg>
	</div>
	<div type="section" n="460">
	  <lg n="460">
	    <l>nōindiyaggejjha amuttabhāvā, amuttabhāvā vi ya hōi niccō</l>
	    <l>ajjhatthahēuṁ niyayassa bandhō, saṁsārahēuṁ ca vayanti bandhaṁ</l>
	  </lg>
	</div>
	<div type="section" n="461">
	  <lg n="461">
	    <l>jahā vayaṁ dhammaṁ ajāṇamāṇā, pāvaṁ purā kammamakāsi mōhā</l>
	    <l>ōrubbhamāṇā parirakkhiyantā, taṁ nēva bhujjō'vi samāyarāmō</l>
	  </lg>
	</div>
	<div type="section" n="462">
	  <lg n="462">
	    <l>abbhāhayaṁmi lōgaṁmi, savvaō parivāriē</l>
	    <l>amōhāhiṁ paḍantīhiṁ, gihaṁsi na raïṁ labhē</l>
	  </lg>
	</div>
	<div type="section" n="463">
	  <lg n="463">
	    <l>kēṇa abbhāhaō lōgō, kēṇa vā parivāriō</l>
	    <l>kā vā amōhā vuttā, jāyā cintāvarō humē</l>
	  </lg>
	</div>
	<div type="section" n="464">
	  <lg n="464">
	    <l>maccuṇā'bbhāhaō lōgō, jarāē parivāriō</l>
	    <l>amōhā rayaṇī vuttā, ēvaṁ tāya vijāṇaha</l>
	  </lg>
	</div>
	<div type="section" n="465">
	  <lg n="465">
	    <l>jā jā vaccaï rayaṇī, na sā paḍiniyattaī</l>
	    <l>ahammaṁ kuṇamāṇassa, aphalā janti rāiō</l>
	  </lg>
	</div>
	<div type="section" n="466">
	  <lg n="466">
	    <l>jā jā vaccaï rayaṇī, na sā paḍiniyattaī</l>
	    <l>dhammaṁ ca kuṇamāṇassa, saphalā janti rāiō</l>
	  </lg>
	</div>
	<div type="section" n="467">
	  <lg n="467">
	    <l>ēgaō saṁvasittāṇaṁ, duhaō sammattasañjuyā</l>
	    <l>pacchā jāyā gamissāmō, bhikkhamāṇā kulē kulē</l>
	  </lg>
	</div>
	<div type="section" n="468">
	  <lg n="468">
	    <l>jassa'tthi maccuṇā sakkhaṁ, jassa va'tthi palāyaṇaṁ</l>
	    <l>jō jāṇē na marissāmi, sō hu kaṅkhē suē siyā</l>
	  </lg>
	</div>
	<div type="section" n="469">
	  <lg n="469">
	    <l>ajjēva dhammaṁ paḍivajjayāmō, jahiṁ pavannā na puṇabbhavāmō</l>
	    <l>anāgayaṁ nēva ya atthi kiñci, saddhā khamaṁ nō viṇaïttu rāgaṁ</l>
	  </lg>
	</div>
	<div type="section" n="470">
	  <lg n="470">
	    <l>pahīṇaputtassa hu natthi vāsō, vāsiṭṭhi! bhikkhāyariyāi kālō</l>
	    <l>sāhāhiṁ rukkhō lahaī samāhiṁ, chinnāhi sāhāhiṁ tamēva khāṇuṁ</l>
	  </lg>
	</div>
	<div type="section" n="471">
	  <lg n="471">
	    <l>paṅkhāvihūṇō vva jahēha pakkhī, bhiccāvihūṇō vva raṇē narindō</l>
	    <l>vivannasārō vaṇiō vva pōē, pahīṇaputtō mi tahā ahampi</l>
	  </lg>
	</div>
	<div type="section" n="472">
	  <lg n="472">
	    <l>susambhiyā kāmaguṇā imē tē, sampiṇḍiā aggarasāppabhūyā</l>
	    <l>bhuñjāmu tā kāmaguṇē pagāmaṁ, pacchā gamissāmu pahāṇamaggaṁ</l>
	  </lg>
	</div>
	<div type="section" n="473">
	  <lg n="473">
	    <l>bhuttā rasā bhōi! jahāi ṇē vaō, na jīviyaṭṭhā pajahāmi bhōē</l>
	    <l>lābhaṁ alābhaṁ ca suhaṁ ca dukkhaṁ, sañcikkhamāṇō carissāmi mōnaṁ</l>
	  </lg>
	</div>
	<div type="section" n="474">
	  <lg n="474">
	    <l>mā hu tumaṁ sōyariyāṇa sambharē, juṇṇō va haṁsō paḍisottagāmī</l>
	    <l>bhuñjāhi bhōgāī maē samāṇaṁ, dukkhaṁ khu bhikkhāyariyā vihārō</l>
	  </lg>
	</div>
	<div type="section" n="475">
	  <lg n="475">
	    <l>jahā ya bhōī taṇuyaṁ bhuyaṅgō, nimmōyaṇiṁ hicca palēi muttō</l>
	    <l>ēmēē jāyā payahanti bhōē, tē'haṁ kahaṁ nānugamissamekkō?</l>
	  </lg>
	</div>
	<div type="section" n="476">
	  <lg n="476">
	    <l>chindittu jālaṁ abalaṁ va rōhiyā, macchā jahā kāmaguṇē pahāya</l>
	    <l>dhōrēyasīlā tavasā udārā, dhīrā hu bhikkhāyariyaṁ caranti</l>
	  </lg>
	</div>
	<div type="section" n="477">
	  <lg n="477">
	    <l>nahēva kuñcā samaïkkammantā, tayāṇi jālāṇi dalittu haṁsā</l>
	    <l>palenti puttā ya paī ya majjhaṁ, tē'haṁ kahaṁ nānugamissamekkā</l>
	  </lg>
	</div>
	<div type="section" n="478">
	  <lg n="478">
	    <l>purōhiyaṁ taṁ sasuyaṁ sadāraṁ, soccā'bhinikkhamma pahāya bhōē</l>
	    <l>kuḍumbasāraṁ viuluttamaṁ ca, rāyaṁ abhikkhaṁ samuvāya dēvī</l>
	  </lg>
	</div>
	<div type="section" n="479">
	  <lg n="479">
	    <l>vantāsī purisō rāyaṁ! na sō hōi pasaṁsiō</l>
	    <l>māhaṇēṇa pariccattaṁ, dhanaṁ āyāumicchasi</l>
	  </lg>
	</div>
	<div type="section" n="480">
	  <lg n="480">
	    <l>savvaṁ jagaṁ jaï tuhaṁ, savvaṁ vā'vi dhanaṁ bhavē</l>
	    <l>savvaṁ pi tē apajjattaṁ, nēva tāṇāya taṁ tava</l>
	  </lg>
	</div>
	<div type="section" n="481">
	  <lg n="481">
	    <l>marihisi rāyaṁ jayā tayā vā, manōramē kāmaguṇē pahāya</l>
	    <l>ekkō hu dhammē naradēva! tāṇaṁ, na vijjaī annamihēha kiñci</l>
	  </lg>
	</div>
	<div type="section" n="482">
	  <lg n="482">
	    <l>nāhaṁ ramē pakkhiṇi pañjarē vā, santāṇachinnā carissāmi mōnaṁ</l>
	    <l>akiñcaṇā ujjukaḍā nirāmisā, pariggahārambhaniyattadōsā</l>
	  </lg>
	</div>
	<div type="section" n="483">
	  <lg n="483">
	    <l>davaggiṇā jahā raṇṇē, ḍajjhamāṇēsu jantusu</l>
	    <l>annē sattā pamōyanti, rāgaddōsavasaṁ gayā</l>
	  </lg>
	</div>
	<div type="section" n="484">
	  <lg n="484">
	    <l>ēvamēva vayaṁ mūḍhā, kāmabhōgēsu mucchiyā</l>
	    <l>ḍajjhamāṇaṁ na bujjhāmō, rāgaddōsaggiṇā jagaṁ</l>
	  </lg>
	</div>
	<div type="section" n="485">
	  <lg n="485">
	    <l>bhōgē bhoccā vamittā ya, lahubhūyavihāriṇō</l>
	    <l>āmōyamāṇā gacchanti, diyā kāmakamā iva</l>
	  </lg>
	</div>
	<div type="section" n="486">
	  <lg n="486">
	    <l>imē ya baddhā phandanti, mama hattha'jjamāgayā</l>
	    <l>vayaṁ ca sattā kāmēsu, bhavissāmō jahā imē</l>
	  </lg>
	</div>
	<div type="section" n="487">
	  <lg n="487">
	    <l>sāmisaṁ kulalaṁ dissā, bajjhamāṇaṁ nirāmisaṁ</l>
	    <l>āmisaṁ savvamujjhittā, viharissāmō nirāmisā</l>
	  </lg>
	</div>
	<div type="section" n="488">
	  <lg n="488">
	    <l>giddhōvamē u naccāṇaṁ, kāmē saṁsāravaḍḍhaṇē</l>
	    <l>uragō suvaṇṇapāsē vva, saṅkamāṇō taṇuṁ carē</l>
	  </lg>
	</div>
	<div type="section" n="489">
	  <lg n="489">
	    <l>nāgō vva bandhanaṁ chittā, appaṇō vasahiṁ vaē</l>
	    <l>ēyaṁ patthaṁ mahārāyaṁ! ussuyāri tti mē suyaṁ</l>
	  </lg>
	</div>
	<div type="section" n="490">
	  <lg n="490">
	    <l>caïttā viulaṁ rajjaṁ, kāmabhōgē ya duccaē</l>
	    <l>nivvisayā nirāmisā, ninnēhā nippariggahā</l>
	  </lg>
	</div>
	<div type="section" n="491">
	  <lg n="491">
	    <l>sammaṁ dhammaṁ viyāṇittā, ciccā kāmaguṇē carē</l>
	    <l>tavaṁ pagijjha'hakkhāyaṁ, ghōraṁ ghōraparakkamā</l>
	  </lg>
	</div>
	<div type="section" n="492">
	  <lg n="492">
	    <l>ēvaṁ tē kamasō buddhā, savvē dhammaparāyaṇā</l>
	    <l>jammamaccubhaüvviggā, dukkhassantagavēsiṇō</l>
	  </lg>
	</div>
	<div type="section" n="493">
	  <lg n="493">
	    <l>sāsaṇē vigayamōhāṇaṁ, puvviṁ bhāvaṇabhāviyā</l>
	    <l>acirēṇēva kālēṇa, dukkhassantamuvāgayā</l>
	  </lg>
	</div>
	<div type="section" n="494">
	  <lg n="494">
	    <l>rāyā saha dēvīē, māhaṇō ya purōhiō</l>
	    <l>māhaṇī dāragā cēva, savvē tē parinivvuḍē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- caüddasamaṁ ajjhayaṇaṁ sammattaṁ !-->
      <div type="ajjhayaṇaṁ" n="15">
	<head>sabhikkhuyaṁ</head>
	<div type="section" n="495">
	  <lg n="495">
	    <l>mōnaṁ carissāmi samicca dhammaṁ, sahiē ujjukaḍē niyāṇachinnē</l>
	    <l>santhavaṁ jahijja akāmakāmē, annāyaēsī parivvaē sa bhikkhū</l>
	  </lg>
	</div>
	<div type="section" n="496">
	  <lg n="496">
	    <l>rāōvarayaṁ carejja lāḍhē, viraē vēyaviyā''yarakkhiē</l>
	    <l>pannē abhibhūya savvadaṁsī, jē kamhivi na mucchiē sa bhikkhū</l>
	  </lg>
	</div>
	<div type="section" n="497">
	  <lg n="497">
	    <l>akkōsavahaṁ viittu dhīrē, munī carē lāḍhē niccamāyaguttē</l>
	    <l>avvaggamaṇē asampahiṭṭhē, jē kasiṇaṁ ahiyāsaē sa bhikkhū</l>
	  </lg>
	</div>
	<div type="section" n="498">
	  <lg n="498">
	    <l>panta sayaṇāsaṇaṁ bhaïttā, sīuṇhaṁ vivihaṁ ca daṁsamasagaṁ</l>
	    <l>avvaggamaṇē asampahiṭṭhē, jē kasiṇaṁ ahiyāsaē sa bhikkhū</l>
	  </lg>
	</div>
	<div type="section" n="499">
	  <lg n="499">
	    <l>nō sakkiyamicchaī na pūyaṁ, nō vi ya vandaṇagaṁ kuō pasaṁsaṁ¿?</l>
	    <l>sē sañjaē suvvaē tavassī, sahiē āyagavēsaē sa bhikkhū</l>
	  </lg>
	</div>
	<div type="section" n="500">
	  <lg n="500">
	    <l>jēṇa puṇō jahāi jīviyaṁ, mōhaṁ vā kasiṇaṁ niyacchaī</l>
	    <l>naranāriṁ pajahē sayā tavassī, na ya kōūhalaṁ uvēi sa bhikkhū</l>
	  </lg>
	</div>
	<div type="section" n="501">
	  <lg n="501">
	    <l>chinnaṁ saraṁ bhōmaṁ antalikkhaṁ, sumiṇaṁ lakkhaṇaṁ daṇḍaṁ vatthuvijjaṁ</l>
	    <l>aṅgaviyāraṁ sarassa vijayaṁ, jē vijjāhiṁ na jīvaï sa bhikkhū</l>
	  </lg>
	</div>
	<div type="section" n="502">
	  <lg n="502">
	    <l>mantaṁ mūlaṁ vivihaṁ vejjacintaṁ, vamanavirēyaṇadhumanettasiṇāṇaṁ</l>
	    <l>āurē saraṇaṁ tigicchiyaṁ ca, taṁ parinnāya parivvaē sa bhikkhū</l>
	  </lg>
	</div>
	<div type="section" n="503">
	  <lg n="503">
	    <l>khattiyagaṇa uggarāyaputtā, māhaṇabhōī ya vivihā ya sippiṇō</l>
	    <l>nō tēsiṁ vayaï silōgapūyaṁ, taṁ parinnāya parivvaē sa bhikkhū</l>
	  </lg>
	</div>
	<div type="section" n="504">
	  <lg n="504">
	    <l>gihiṇō jē pavvaïēṇa diṭṭhā, appavaïēṇa va santhuyā havijjā</l>
	    <l>tēsiṁ ihalōiyaphalaṭṭhā, jō santhavaṁ na karēi sa bhikkhū</l>
	  </lg>
	</div>
	<div type="section" n="505">
	  <lg n="505">
	    <l>sayaṇāsaṇapānabhōyaṇaṁ, vivihaṁ khāimaṁ sāimaṁ parēsiṁladdhuṁ</l>
	    <l>adaē paḍisēhiē niyaṇṭhē, jē tattha na paüssaī sa bhikkhū</l>
	  </lg>
	</div>
	<div type="section" n="506">
	  <lg n="506">
	    <l>jaṁ kiñci āhārapānagaṁ vivihaṁ, khāimasāimaṁ parēsiṁ ladhdhuṁ</l>
	    <l>jō taṁ tivihēṇa nāṇukampē, manavayakāyasusaṁvuḍē sa bhikkhū</l>
	  </lg>
	</div>
	<div type="section" n="507">
	  <lg n="507">
	    <l>āyāmagaṁ cēva javōdaṇaṁ ca, sīyaṁ sōvīra javōdagaṁ ca</l>
	    <l>nō hīlaē piṇḍaṁ nīrasaṁ tu, pantakulāī parivvaē jē sa bhikkhū</l>
	  </lg>
	</div>
	<div type="section" n="508">
	  <lg n="508">
	    <l>saddā vivihā bhavanti lōē, divvā māṇussagā tiricchā</l>
	    <l>bhīmā bhayabhēravā urālā, jō soccā na vihijjaī sa bhikkhū</l>
	  </lg>
	</div>
	<div type="section" n="509">
	  <lg n="509">
	    <l>vādaṁ vivihaṁ samicca lōē, sahiē khēyāṇugaē ya kōviyappā</l>
	    <l>pannē abhibhūya savvadaṁsī, uvasantē avihēḍaē sa bhikkhū</l>
	  </lg>
	</div>
	<div type="section" n="510">
	  <lg n="510">
	    <l>asippajīvī agihē amittē, jiindiē savvaō vippamukkē</l>
	    <l>aṇukkasāī lahuappabhakkhī ciccā gihaṁ ēgacarē sa bhikkhu</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- pannarasamaṁ ajjhayaṇaṁ sammattaṁ !-->
      <div type="ajjhayaṇaṁ" n="16">
	<head>bambhacērasamāhiṭhāṇaṁ</head>
	<div type="section" n="511">
	  <p>
	    <s>suyaṁ mē āusaṁ! tēṇaṁ bhagavayā ēvamakkhāyaṁ.</s>
	    <s>iha khalu thērēhiṁ bhagavantēhiṁ dasa bambhacērasamāhiṭhāṇā pannattā, jē bhikkhū soccā nisamma sañjamabahulē saṁvarabahulē samāhibahulē guttē guttindiē guttabambhayārī sayā appamattē viharejjā.</s>
	  </p>
	</div>
	<div type="section" n="512">
	  <p>
	    <s>kayarē khalu tē thērēhiṁ bhagavantēhiṁ radasa bambhacērasamāhiṭhāṇā pannattā?</s>
	  </p>
	  <p>
	    <s>jē bhikkhū soccā nisamma sañjamabahulē saṁvarabahulē samāhibahulē guttē guttindiē guttabambhayārī sayā appamattē viharejjā। imē khalu tē thērēhiṁ bhagavantēhiṁ dasa bambhacēra samāhi ṭhāṇā pannatā, jē bhikkhū soccā nisamma sañjamabahulē saṁvarabahula samāhibahulē guttē guttindiē guttabambhayārī sayā appamattē viharejjā.</s>
	    <s></s>
	  </p>
	  <p>
	    <s>taṁ jahā vivittāī sayaṇāsaṇāiṁ sēvittā havaï sē nigganthē nō itthīpasupaṇḍaga saṁsattāiṁ sayaṇāsaṇāiṁ sēvittā havaï sē nigganthē, taṁ kahamiti cēt āyariyā''ha nigganthassa khalu itthipasupaṇḍa-gasaṁsattāiṁ sayaṇāsaṇāiṁ sēvamāṇassa bambhayārissa bambhacērē saṅkā vā kaṅkhā vā viigicchā vā samuppajjijjā, bhēdaṁ vā labhejjā, ummāyaṁ vā pāuṇijjā, dīhakāliyaṁ vā rōgāyaṅkaṁ havejjā, kēvali-pannattāō dhammāō bhaṁsejjā। tamhā nō itthīpasupaṇḍagasaṁsattāiṁ sayaṇāsaṇāiṁ sēvittā havaï sē nigganthē.</s>
	  </p>
	</div>
	<div type="section" n="513">
	  <p>
	    <s>nō itthīṇaṁ kahaṁ kahittā havaï sē nigganthē, taṁ kahamiti cēt? āyariyā''ha, nigganthassa khalu itthīṇaṁ kahaṁ kahēmāṇassa bambhayārissa bambhacērē saṅkā vā jāva dhammāō bhaṁsejjā। tamhā nō itthīṇaṁ kahaṁ kahejjā.</s>
	  </p>
	</div>
	<div type="section" n="514">
	  <p>
	    <s>nō itthīṇaṁ saddhiṁ sannisejjāgaē viharittā havaï sē nigganthē। taṁ kahamiti cēt? āyāriyā''ha, nigganthassa khalu itthīhiṁ saddhiṁ saṁnisejjāgayassa bambhayārissa bambhacērē saṅkā vā jāva dhammāō bhaṁsejjā। tamhā khalu nō nigganthē itthīhiṁ saddhiṁ sannisejjāgaē viharejjā.</s>
	  </p>
	</div>
	<div type="section" n="515">
	  <p>
	    <s>nō itthīṇaṁ indiyāiṁ manōharāiṁ manōramāiṁ ālōittā nijjhāittā havaï sē nigganthē, taṁ kahamiti cēt? āyariyā''ha, nigganthassa khalu itthīṇaṁ indiyāiṁ manōharāiṁ manōramāiṁ ālōēmāṇassa nijjhāyamāṇassa bambhayārissa bambhacērē saṅkā vā jāva dhammāō bhaṁsejjā। tamhā khalu nō nigganthē itthīṇaṁ indiyāiṁ manōharāiṁ manōramāiṁ ālōejjā nijjhāejjā ।।</s>
	  </p>
	</div>
	<div type="section" n="516">
	  <p>
	    <s>nō nigganthē itthīṇaṁ kuḍḍantaraṁsi vā dūsantaraṁsi vā bhittantaraṁsi vā kūiyasaddaṁ vā ruiyasaddaṁ vā gīyasaddaṁ vā hasiyasaddaṁ vā thaṇiyasaddaṁ vā kandiyasaddaṁ vā vilaviyasaddaṁ vā suṇettā havaï sē nigganthē, taṁ kahamiti cēt? āyariyā''ha nigganthassa khalu itthīṇaṁ kuḍḍantaraṁsi vā dūsantaraṁsi vā bhittantaraṁsi vā jāva vilaviyasaddaṁ vā suṇēmāṇassa bambhayārissa bambhacērē saṅkā vā jāva dhammāō bhaṁsejjā। tamhā khalu nō nigganthē itthīṇaṁ kuḍḍantaraṁsi vā jāva kandiyasaddaṁ vā vilaviyasaddaṁ vā suṇēmāṇē viharejjā.</s>
	  </p>
	</div>
	<div type="section" n="517">
	  <p>
	    <s>nō nigganthē puvvarayaṁ puvvakīliyaṁ anusarittā havaï sē nigganthē, taṁ kahamiti cēt? āyariyā''ha nigganthassa khalu itthīṇaṁ puvvarayaṁ puvvakīliyaṁ anusaramāṇassa bambhayārissa bambhacērē saṅkā vā kaṅkhā vā viigicchā vā samuppajjijjā, bhēdaṁ vā labhejjā, ummāyaṁ vā pāuṇijjā, dīhakāliyaṁ vā rōgāyaṅkaṁ havejjā, kēvalipannattāō dhammāō bhaṁsejjā। tamhā khalu nō nigganthē puvvarayaṁ puvvakīliyaṁ anusarejjā.</s>
	  </p>
	</div>
	<div type="section" n="518">
	  <p>
	    <s>nō nigganthē paṇīyaṁ āhāraṁ āhārittā havaï sē nigganthē, taṁ kahamiti cēt? āyariyā''ha.</s>
	    <s>nigganthassa khalu paṇīyaṁ āhāraṁ āhārēmāṇassa bambhayārissa bambhacērē saṅkā vā jāva dhammāō bhaṁsejjā। tamhā khalu nō nigganthē paṇīyaṁ āhāraṁ āhārejjā.</s>
	  </p>
	</div>
	<div type="section" n="519">
	  <p>
	    <s>nō aïmāyāē pānabhōyaṇaṁ āhōrettā havaï sē nigganthē, taṁ kahamiti cēt? āyariyā''ha। nigganthassa khalu aïmāyāē pānabhōyaṇaṁ āhārēmāṇassa bambhayārissa bambhacērē saṅkā jāva dhammāō bhaṁsejjā। tamhā khalu nō nigganthē aïmāyāē pānabhōyaṇaṁ āhārejjā.</s>
	  </p>
	</div>
	<div type="section" n="520">
	  <p>
	    <s>nō vibhūsānuvādī havaï sē nigganthē, taṁ kahamiti cēt? āyariyā''ha, vibhūsāvattiē vibhūsiyasarīrē itthijanassa abhilasaṇijjē havaï, taō ṇaṁ tassa itthijanēṇaṁ abhilasijjamāṇassa bambhayārissa bambhacērē saṅkā vā jāva bhaṁsejjā। tamhā khalu nō nīgganthē vibhūsānuvādī havijjā.</s>
	  </p>
	</div>
	<div type="section" n="521">
	  <p>
	    <s>nō saddarūvarasagandhaphāsānuvādī havaï sē nigganthē, taṁ kahamiti cēt? āyariyā''ha, nigganthassa khalu saddarūvarasagandhaphāsānuvādissa bambhayārissa bambhacērē saṅkā vā kaṅkhā vā viigicchā vā samupajjijjā, bhēdaṁ vā labhejjā, ummāyaṁ vā pāuṇijjā, dīhakāliyaṁ vā rōgāyaṅkaṁ havejjā kēvalipannattāō dhammāō bhaṁsejjā। tamhā khalu nō saddarūvarasagandhaphāsānuvādī bhavejjā sē nigganthē.</s>
	    <s>dasamē bambhacēra-samāhiṭhāṇē havaï.</s>
	    <s>[bhavanti ya ittha silōgā। taṁ jahā :-]</s>
	  </p>
	</div>
	<div type="section" n="522">
	  <lg n="522">
	    <l>jaṁ vivittamaṇāiṇṇaṁ, rahiyaṁ itthijaṇēṇa ya</l>
	    <l>bambhacērassa rakkhaṭṭhā, ālayaṁ tu nisēvaē</l>
	  </lg>
	</div>
	<div type="section" n="523">
	  <lg n="523">
	    <l>manapalhāyajananī, kāmarāgavivaḍhḍhaṇī</l>
	    <l>bambhacēraraō bhikkhū, thīkahaṁ tu vivajjaē</l>
	  </lg>
	</div>
	<div type="section" n="524">
	  <lg n="524">
	    <l>samaṁ ca santhavaṁ thīhiṁ, saṅkahaṁ ca abhikkhaṇaṁ</l>
	    <l>bambhacēraraō bhikkhū, niccasō parivajjaē</l>
	  </lg>
	</div>
	<div type="section" n="525">
	  <lg n="525">
	    <l>aṅgapaccaṅgasaṇṭhāṇaṁ, cārullaviyapēhiyaṁ</l>
	    <l>bambhacēraraō thīṇaṁ, cakkhugijjhaṁ vivajjaē</l>
	  </lg>
	</div>
	<div type="section" n="526">
	  <lg n="526">
	    <l>kūiyaṁ ruiyaṁ gīyaṁ, hasiyaṁ thaṇiyaṁ kandiyaṁ</l>
	    <l>bambhacēraraō thīṇaṁ, sōyagijjhaṁ vivajjaē</l>
	  </lg>
	</div>
	<div type="section" n="527">
	  <lg n="527">
	    <l>hāsaṁ kiḍḍaṁ raïṁ dappaṁ, sahasāvittāsiyāṇi ya</l>
	    <l>bambhacēraraō thīṇaṁ, nānucintē kayāi vi</l>
	  </lg>
	</div>
	<div type="section" n="528">
	  <lg n="528">
	    <l>paṇīyaṁ bhattapānaṁ tu, khippaṁ mayavivaḍhḍhaṇaṁ</l>
	    <l>bambhacēraraō bhikkhū, niccasō parivajjaē</l>
	  </lg>
	</div>
	<div type="section" n="529">
	  <lg n="529">
	    <l>dhammaladdhaṁ miyaṁ kālē, jattatthaṁ paṇihāṇavaṁ</l>
	    <l>nāimattaṁ tu bhuñjejjā, bambhacēraraō sayā</l>
	  </lg>
	</div>
	<div type="section" n="530">
	  <lg n="530">
	    <l>vibhūsaṁ parivajjejjā, sarīraparimaṇḍanaṁ</l>
	    <l>bambhacēraraō bhikkhū, sigāratthaṁ na dhāraē</l>
	  </lg>
	</div>
	<div type="section" n="531">
	  <lg n="531">
	    <l>saddē ruvē ya gandhē ya, rasē phāsē tahēva ya</l>
	    <l>pañcavihē kāmaguṇē, niccasō parivajjaē</l>
	  </lg>
	</div>
	<div type="section" n="532">
	  <lg n="532">
	    <l>ālōō thījaṇāiṇṇō, thīkahā ya manōramā</l>
	    <l>santhavō cēva nārīṇaṁ, tāsiṁ indiyadarisaṇaṁ</l>
	  </lg>
	</div>
	<div type="section" n="533">
	  <lg n="533">
	    <l>kūiyaṁ ruiyaṁ gīyaṁ, hāsabhuttāsiyāṇi ya</l>
	    <l>paṇīyaṁ bhattapānaṁ ca, aïmāyaṁ pānabhōyaṇaṁ</l>
	  </lg>
	</div>
	<div type="section" n="534">
	  <lg n="534">
	    <l>gattabhūsaṇamiṭṭhaṁ ca, kāmabhōgā ya dujjayā</l>
	    <l>narassa'ttagavēsissa, visaṁ tālaüḍaṁ jahā</l>
	  </lg>
	</div>
	<div type="section" n="535">
	  <lg n="535">
	    <l>dujjaē kāmabhōgē ya, niccasō parivajjaē</l>
	    <l>saṅkāṭhāṇāṇi savvāṇi, vajjejjā paṇihāṇavaṁ</l>
	  </lg>
	</div>
	<div type="section" n="536">
	  <lg n="536">
	    <l>dhammārāmē carē bhikkhū, dhiimaṁ dhammasārahī</l>
	    <l>dhammārāmaratē dantē, bambhacērasamāhiē</l>
	  </lg>
	</div>
	<div type="section" n="537">
	  <lg n="537">
	    <l>dēvadānavagandhavvā, jakkharakkhasakiṁnarā</l>
	    <l>bambhayāriṁ namaṁsanti, dukkaraṁ jē karanti taṁ</l>
	  </lg>
	</div>
	<div type="section" n="538">
	  <lg n="538">
	    <l>ēsa dhammē dhuvē niccē, sāsaē jinadēsiē</l>
	    <l>siddhā sijjanti cāṇēṇaṁ, sijjhissanti tahāvarē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- sōlasamaṁ ajjhayaṇaṁ sammattaṁ !-->
      <div type="ajjhayaṇaṁ" n="17">
	<head>pāvasamaṇijjaṁ</head>
	<div type="section" n="539">
	  <lg n="539">
	    <l>jē kēi u pavvaïē niyaṇṭhē, dhammaṁ suṇittā vinaōvavannē</l>
	    <l>sudullahaṁ lahiuṁ bōhilāmaṁ, viharejja pacchā ya jahāsuhaṁ tu</l>
	  </lg>
	</div>
	<div type="section" n="540">
	  <lg n="540">
	    <l>sejjā daḍhā pāuraṇaṁmi atthi, uppajjaī bhottu tahēva pāuṁ</l>
	    <l>jāṇāmi jaṁ vaṭṭaï āusu tti! kiṁ nāma kāhāmi suēṇa? bhantē!</l>
	  </lg>
	</div>
	<div type="section" n="541">
	  <lg n="541">
	    <l>jē kēī u pavvaïē, niddāsīlē pagāmasō</l>
	    <l>bhoccā peccā suhaṁ suvaï, pāvasamaṇi tti vuccaī</l>
	  </lg>
	</div>
	<div type="section" n="542">
	  <lg n="542">
	    <l>āyariyaüvajjhāēhiṁ, suyaṁ vinayaṁ ca gāhiē</l>
	    <l>tē cēva khiṁsaī bālē, pāvasamaṇi tti vuccaī</l>
	  </lg>
	</div>
	<div type="section" n="543">
	  <lg n="543">
	    <l>āyariyaüvajjhāyāṇaṁ, sammaṁ nō paḍitappaï</l>
	    <l>appaḍipūyaē thaddhē, pāvasamaṇi tti vuccaī</l>
	  </lg>
	</div>
	<div type="section" n="544">
	  <lg n="544">
	    <l>saṁmaddamāṇē pāṇāṇi, bīyāṇi hariyāṇi ya</l>
	    <l>asañjaē sañjaya mannamāṇō, pāvasamaṇi tti vuccaī</l>
	  </lg>
	</div>
	<div type="section" n="545">
	  <lg n="545">
	    <l>santhāraṁ phalagaṁ pīḍhaṁ, nisejjaṁ pāyakambalaṁ</l>
	    <l>appamajjiyamāruhaï, pāvasamaṇi tti vuccaī</l>
	  </lg>
	</div>
	<div type="section" n="546">
	  <lg n="546">
	    <l>davadavassa caraī, pamattē ya abhikkhaṇaṁ</l>
	    <l>ullaṅghaṇē ya caṇḍē ya, pāvasamaṇi tti vuccaī</l>
	  </lg>
	</div>
	<div type="section" n="547">
	  <lg n="547">
	    <l>paḍilēhēi pamattē, avaüjjhaï pāyakambalaṁ</l>
	    <l>paḍilēhā anāuttē, pāvasamaṇi tti vuccaī</l>
	  </lg>
	</div>
	<div type="section" n="548">
	  <lg n="548">
	    <l>paḍilēhēi pamattē, sē kiñci hu nisāmiyā</l>
	    <l>guruṁ pāribhāvaē niccaṁ, pāvasamaṇi tti vuccaī</l>
	  </lg>
	</div>
	<div type="section" n="549">
	  <lg n="549">
	    <l>bahumāī pamuharē, thaddhē luddhē aniggahē</l>
	    <l>asaṁvibhāgī aciyattē, pāvasamaṇi tti vuccaī</l>
	  </lg>
	</div>
	<div type="section" n="550">
	  <lg n="550">
	    <l>vivādaṁ ca udīrēi, ahammē attapannahā</l>
	    <l>vuggahē kalahē rattē, pāvasamaṇi tti vuccaī</l>
	  </lg>
	</div>
	<div type="section" n="551">
	  <lg n="551">
	    <l>athirāsanē kukkuiē, jattha tattha nisīyaī</l>
	    <l>āsaṇaṁmi anāuttē, pāvasamaṇi tti vuccaī</l>
	  </lg>
	</div>
	<div type="section" n="552">
	  <lg n="552">
	    <l>sasarakkhapāē suvaī, sejjaṁ na paḍilēhaï</l>
	    <l>santhāraē anāuttē, pāvasamaṇi tti vuccaī</l>
	  </lg>
	</div>
	<div type="section" n="553">
	  <lg n="553">
	    <l>duddha-dahī-vigaīō, āhārēī abhikkhaṇaṁ</l>
	    <l>araē ya tavōkammē, pāvasamaṇi tti vuccaī</l>
	  </lg>
	</div>
	<div type="section" n="554">
	  <lg n="554">
	    <l>atthantaṁmi ya suraṁmi, āhārēī abhikkhaṇaṁ</l>
	    <l>cōiō paḍicōēi, pāvasamaṇi tti vuccaī</l>
	  </lg>
	</div>
	<div type="section" n="555">
	  <lg n="555">
	    <l>āyariyapariccāī, parapāsaṇḍasēvaē</l>
	    <l>gāṇaṅgaṇiē dubbhūē, pāvasamaṇi tti vuccaī</l>
	  </lg>
	</div>
	<div type="section" n="556">
	  <lg n="556">
	    <l>sayaṁ gēhaṁ pariccajja, paragēhaṁsi vāvarē</l>
	    <l>nimittēṇa ya vavaharaï, pāvasamaṇi tti vuccaī</l>
	  </lg>
	</div>
	<div type="section" n="557">
	  <lg n="557">
	    <l>saṁnāipiṇḍa jēmēi, necchaī sāmudāniyaṁ</l>
	    <l>gihinisejjaṁ ca vāhēi, pāvasamaṇi tti vuccaī</l>
	  </lg>
	</div>
	<div type="section" n="558">
	  <lg n="558">
	    <l>ēyārisē pañcakusīlasaṁvuḍē, rūvandharē munipavarāṇa heṭṭhimē</l>
	    <l>ayaṁsi lōē visamē va garahiē, na sē ihaṁ nēva parattha lōē</l>
	  </lg>
	</div>
	<div type="section" n="559">
	  <lg n="559">
	    <l>jē vajja ēē sayā u dōsē, sē suvvaē hōi muṇīṇa majjhē</l>
	    <l>ayaṁsi lōē amayaṁ va pūiē, ārāhaē duhaō lōgamiṇaṁ</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- sattarasamaṁ ajjhayaṇaṁ sammattaṁ !-->
      <div type="ajjhayaṇaṁ" n="18">
	<head>sañjaïjjaṁ</head>
	<div type="section" n="560">
	  <lg n="560">
	    <l>kampillē nayarē rāyā, ūdiṇṇabalavāhaṇē</l>
	    <l>nāmēṇaṁ sañjaō nāmaṁ, migavvaṁ uvaniggaē</l>
	  </lg>
	</div>
	<div type="section" n="561">
	  <lg n="561">
	    <l>hayāṇīē gayāṇīē, rahāṇīē tahavē ya</l>
	    <l>pāyattāṇīē mahayā, savvaō parivāriē</l>
	  </lg>
	</div>
	<div type="section" n="562">
	  <lg n="562">
	    <l>miē chuhittā hayagaō, kampillujjāṇa kēsarē</l>
	    <l>bhīē santē miē tattha, vahēi rasamucchiē</l>
	  </lg>
	</div>
	<div type="section" n="563">
	  <lg n="563">
	    <l>aha kēsaraṁmi ujjāṇē, anagārē tavodhanē</l>
	    <l>sajjhāyajjhāṇasañjuttē, dhammajjhāṇaṁ jhiyāyaï</l>
	  </lg>
	</div>
	<div type="section" n="564">
	  <lg n="564">
	    <l>apphōvamaṇḍavaṁmi, jhāyaī jhaviyāsavē</l>
	    <l>tassāgaē migē pāsaṁ, vahēi sē narāhivē</l>
	  </lg>
	</div>
	<div type="section" n="565">
	  <lg n="565">
	    <l>aha āsagaō rāyā, khippamāgamma sō tahiṁ</l>
	    <l>haē miē u pāsittā, anagāraṁ tattha pāsaī</l>
	  </lg>
	</div>
	<div type="section" n="566">
	  <lg n="566">
	    <l>aha rāyā tattha sambhantō, anagārō maṇā''haō</l>
	    <l>maē u mandapuṇṇēṇaṁ, rasagiddhēṇa ghittuṇā</l>
	  </lg>
	</div>
	<div type="section" n="567">
	  <lg n="567">
	    <l>āsaṁ visajjaïttāṇaṁ, anagārassa sō nivō</l>
	    <l>vinaēṇa vandaē pāē, bhagavaṁ! ettha mē khamē</l>
	  </lg>
	</div>
	<div type="section" n="568">
	  <lg n="568">
	    <l>aha mōṇēṇa sō bhagavaṁ, anagārō jhāṇamassiō</l>
	    <l>rāyāṇaṁ na paḍimantēi, taō rāyā bhayadduō</l>
	  </lg>
	</div>
	<div type="section" n="569">
	  <lg n="569">
	    <l>sañjaō ahamassīti, bhagavaṁ vāharāhi mē</l>
	    <l>kuddhē tēēṇa anagārē, ḍahejja narakōḍiō</l>
	  </lg>
	</div>
	<div type="section" n="570">
	  <lg n="570">
	    <l>abhaō patthivā! tubbhaṁ, abhayadāyā bhavāhi ya</l>
	    <l>aniccē jīvalōgaṁmi, kiṁ hiṁsāē pasajjasi?</l>
	  </lg>
	</div>
	<div type="section" n="571">
	  <lg n="571">
	    <l>jayā savvaṁ pariccajja, gantavvamavasassa tē</l>
	    <l>aniccē jīvalōgaṁmi, kiṁ rajjaṁmi pasajjasi</l>
	  </lg>
	</div>
	<div type="section" n="572">
	  <lg n="572">
	    <l>jīviyaṁ cēva rūvaṁ ca, vijjusampāyacañcalaṁ</l>
	    <l>jattha taṁ mujjhasi rāyaṁ! peccatthaṁ nāvabujjhasē</l>
	  </lg>
	</div>
	<div type="section" n="573">
	  <lg n="573">
	    <l>dārāṇi ya suyā cēva, mittā ya taha bandhavā</l>
	    <l>jīvantamanujīvanti, mayaṁ nāṇuvvayanti ya</l>
	  </lg>
	</div>
	<div type="section" n="574">
	  <lg n="574">
	    <l>nīharanti mayaṁ puttā, pitaraṁ paramadukkhiyā</l>
	    <l>pitarō vi tahā puttē, bandhū rāyaṁ tavaṁ carē</l>
	  </lg>
	</div>
	<div type="section" n="575">
	  <lg n="575">
	    <l>taō tēṇa'jjiē davvē, dārē ya parirakkhiē</l>
	    <l>kīlanta'nnē narā rāyaṁ, haṭṭhatuṭṭhamalaṅkiyā</l>
	  </lg>
	</div>
	<div type="section" n="576">
	  <lg n="576">
	    <l>tēṇāvi jaṁ kayaṁ kammaṁ, suhaṁ vā jaï vā duhaṁ</l>
	    <l>kammuṇā tēṇa sañjuttō, gacchaī u paraṁ bhavaṁ</l>
	  </lg>
	</div>
	<div type="section" n="577">
	  <lg n="577">
	    <l>sōūṇa tassa sō dhammaṁ, anagārassa, antiē</l>
	    <l>mahayā saṁvēganivvēdaṁ, samāvannō narāhivō</l>
	  </lg>
	</div>
	<div type="section" n="578">
	  <lg n="578">
	    <l>sañjaō caïuṁ rajjaṁ, nikkhantō jinasāsanē</l>
	    <l>gaddabhālissa bhagavaō, anagārassa antiē</l>
	  </lg>
	</div>
	<div type="section" n="579">
	  <lg n="579">
	    <l>ciccā raṭṭhaṁ pavvaïē, khattiō paribhāsaï</l>
	    <l>jahā tē dīsaī rūvaṁ, pasannaṁ tē tahā maṇō</l>
	  </lg>
	</div>
	<div type="section" n="580">
	  <lg n="580">
	    <l>kiṁ nāmē kiṁ gottē, kassaṭṭhāē va māhaṇē?</l>
	    <l>kahaṁ paḍiyarasī buddhē? kahaṁ vinīē tti vuccasi?</l>
	  </lg>
	</div>
	<div type="section" n="581">
	  <lg n="581">
	    <l>sañjaō nāma nāmēṇaṁ, tahā gottēṇa gōyamō</l>
	    <l>gaddabhālī mamāyariyā, vijjācaraṇapāragā</l>
	  </lg>
	</div>
	<div type="section" n="582">
	  <lg n="582">
	    <l>kiriyaṁ akiriyaṁ vinayaṁ, annāṇaṁ ca mahāmunī</l>
	    <l>ēēhiṁ caühiṁ ṭhāṇēhiṁ, mēyannē kiṁ pabhāsaī?</l>
	  </lg>
	</div>
	<div type="section" n="583">
	  <lg n="583">
	    <l>ii pāukarē buddhē, nāyaē parinivvuē</l>
	    <l>vijjācaraṇa sampannē, saccē saccaparakkamē</l>
	  </lg>
	</div>
	<div type="section" n="584">
	  <lg n="584">
	    <l>paḍanti naraē ghōrē, jē narā pāvakāriṇō</l>
	    <l>divvaṁ ca gaïṁ gacchanti, carittā dhammamāriyaṁ</l>
	  </lg>
	</div>
	<div type="section" n="585">
	  <lg n="585">
	    <l>māyābuiyamēyaṁ tu, musā bhāsā niratthiyā</l>
	    <l>sañjamamāṇō'vi ahaṁ, vasāmi iriyāmi ya</l>
	  </lg>
	</div>
	<div type="section" n="586">
	  <lg n="586">
	    <l>savvēē viiyā majjhaṁ, micchādiṭṭhī anāriyā</l>
	    <l>vijjamāṇē parē lōē, sammaṁ jāṇāmi appayaṁ</l>
	  </lg>
	</div>
	<div type="section" n="587">
	  <lg n="587">
	    <l>ahamāsi mahāpāṇē, juimaṁ varisasaōvamē</l>
	    <l>jā sā pāli mahāpālī, divvā varisasaōvamā</l>
	  </lg>
	</div>
	<div type="section" n="588">
	  <lg n="588">
	    <l>sē cuē bambhalōgāō, mānussaṁ bhavamāgaē</l>
	    <l>appaṇō ya parēsiṁ ca, āuṁ jāṇē jahā tahā</l>
	  </lg>
	</div>
	<div type="section" n="589">
	  <lg n="589">
	    <l>nāṇā ruiṁ ca chandaṁ ca, parivajjejja sañjaō</l>
	    <l>aṇaṭṭhā jē ya savvatthā, ii vijjāmanusañcarē</l>
	  </lg>
	</div>
	<div type="section" n="590">
	  <lg n="590">
	    <l>paḍikkamāmi pasiṇāṇaṁ, paramantēhi vā puṇō</l>
	    <l>ahō uṭṭhiē ahōrāyaṁ, ii vijjā tavaṁ carē</l>
	  </lg>
	</div>
	<div type="section" n="591">
	  <lg n="591">
	    <l>jaṁ ca mē pucchasī kālē, sammaṁ suddhēṇa cēyasā</l>
	    <l>tāiṁ pāukarē buddhē, taṁ nāṇaṁ jinasāsanē</l>
	  </lg>
	</div>
	<div type="section" n="592">
	  <lg n="592">
	    <l>kiriyaṁ ca rōyaī dhīrē, kiriyaṁ parivajjaē</l>
	    <l>diṭṭhīē diṭṭhīsampannē, dhammaṁ cara suduccaraṁ</l>
	  </lg>
	</div>
	<div type="section" n="593">
	  <lg n="593">
	    <l>ēyaṁ puṇṇapayaṁ soccā, atthadhammōvasōhiyaṁ</l>
	    <l>bharahō'vi bhārahaṁ vāsaṁ, ciccā kāmāi pavvaē</l>
	  </lg>
	</div>
	<div type="section" n="594">
	  <lg n="594">
	    <l>sagarō'vi sāgarantaṁ, bharahavāsaṁ narāhivō</l>
	    <l>issariyaṁ kēvalaṁ hiccā, dayāi parinivvuḍē</l>
	  </lg>
	</div>
	<div type="section" n="595">
	  <lg n="595">
	    <l>caïttā bhārahaṁ vāsaṁ, cakkavaṭṭī mahiḍḍhiō</l>
	    <l>pavvajjamabbhuvagaō, maghavaṁ nāma mahājasō</l>
	  </lg>
	</div>
	<div type="section" n="596">
	  <lg n="596">
	    <l>saṇaṅkumārō maṇussindō, cakkavaṭṭī mahiḍḍhiō</l>
	    <l>puttaṁ rajjē ṭhavēūṇaṁ, sō'vi rāyā tavaṁ carē</l>
	  </lg>
	</div>
	<div type="section" n="597">
	  <lg n="597">
	    <l>caïttā bhārahaṁ vāsaṁ, cakkavaṭṭī mahiḍḍhiō</l>
	    <l>santī santikarē lōē, pattō gaïmanuttaraṁ</l>
	  </lg>
	</div>
	<div type="section" n="598">
	  <lg n="598">
	    <l>ikkhāgarāyavasabhō, kunthū nāma narīsarō</l>
	    <l>vikkhāyakittī bhagavaṁ, mukkhaṁ gaō anuttaraṁ</l>
	  </lg>
	</div>
	<div type="section" n="599">
	  <lg n="599">
	    <l>sāgaranta jahittāṇaṁ, bharahaṁ naravarīsarō</l>
	    <l>ahō ya arayaṁ pattō, pattō gaïmanuttaraṁ</l>
	  </lg>
	</div>
	<div type="section" n="600">
	  <lg n="600">
	    <l>caïttā bhārahaṁ vāsaṁ, cakkavaṭṭī mahiḍḍhiō</l>
	    <l>caïttā uttamē bhōē, mahāpaümē damaṁ carē</l>
	  </lg>
	</div>
	<div type="section" n="601">
	  <lg n="601">
	    <l>ēgacchattaṁ pasāhittā, mahiṁ mānanisūraṇō</l>
	    <l>harisēnō manussindō, pattō gaïmanuttaraṁ</l>
	  </lg>
	</div>
	<div type="section" n="602">
	  <lg n="602">
	    <l>anniō rāyasahassēhiṁ, supariccāī damaṁ carē</l>
	    <l>jayanāmō jinakkhāyaṁ, pattō gaïmanuttaraṁ</l>
	  </lg>
	</div>
	<div type="section" n="603">
	  <lg n="603">
	    <l>dasaṇṇarajjaṁ mudiyaṁ, caïttāṇaṁ munī carē</l>
	    <l>dasaṇṇabhaddō nikkhantō, sakkhaṁ sakkēṇa cōiō</l>
	  </lg>
	</div>
	<div type="section" n="604">
	  <lg n="604">
	    <l>namī namēi appāṇaṁ, sakkhaṁ sakkēṇa cōiō</l>
	    <l>caïūṇa gēhaṁ vaïdēhī, sāmaṇṇē pajjuvaṭṭhiō</l>
	  </lg>
	</div>
	<div type="section" n="605">
	  <lg n="605">
	    <l>karakaṇḍū kaliṅgēsu, pañcālēsu ya dummuhō</l>
	    <l>namī rāyā vidēhēsu, gandhārēsu ya naggaī</l>
	  </lg>
	</div>
	<div type="section" n="606">
	  <lg n="606">
	    <l>ēē narindavasabhā, nikkhantā jinasāsanē</l>
	    <l>puttē rajjē ṭhavēūṇaṁ, sāmaṇṇē pajjuvaṭṭhiyā</l>
	  </lg>
	</div>
	<div type="section" n="607">
	  <lg n="607">
	    <l>sōvīrarāyavasabhō, caïttāṇa munī carē</l>
	    <l>uddāyaṇō pavvaïō, pattō gaïmanuttaraṁ</l>
	  </lg>
	</div>
	<div type="section" n="608">
	  <lg n="608">
	    <l>tahēva kāsīrāyā vi sēō saccaparakkamō</l>
	    <l>kāmabhōgē pariccajja, pahaṇē kammamahāvanaṁ</l>
	  </lg>
	</div>
	<div type="section" n="609">
	  <lg n="609">
	    <l>tahēva vijaō rāyā, aṇaṭṭhā kitti pavvaē</l>
	    <l>rajjaṁ tu guṇasamiddhaṁ, payahittu mahājasō</l>
	  </lg>
	</div>
	<div type="section" n="610">
	  <lg n="610">
	    <l>tahēvuggaṁ tavaṁ kiccā, avvakkhittēṇa cēyasā</l>
	    <l>mahabbalō rāyarisī, ādāya sirasā siriṁ</l>
	  </lg>
	</div>
	<div type="section" n="611">
	  <lg n="611">
	    <l>kahaṁ dhīrō ahēūhiṁ, ummattō va mahiṁ carē?</l>
	    <l>ēē visēsamādāya, sūrā daḍhaparakkamā</l>
	  </lg>
	</div>
	<div type="section" n="612">
	  <lg n="612">
	    <l>accantaniyāṇakhamā, saccā mē bhāsiyā vaī</l>
	    <l>atariṁsu tarantēgē tarissanti anāgayā</l>
	  </lg>
	</div>
	<div type="section" n="613">
	  <lg n="613">
	    <l>kahaṁ dhīrē ahēūhiṁ, attāṇaṁ pariyāvasē</l>
	    <l>savvasaṅgavinimmukkē, siddhē bhavaï nīraē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- aṭṭhārasamaṁ ajjhayaṇaṁ sammattaṁ !-->
      <div type="ajjhayaṇaṁ" n="19">
	<head>miyāputtijjaṁ</head>
	<div type="section" n="614">
	  <lg n="614">
	    <l>suggīvē nayarē rammē, kānanujjāṇasōhiē</l>
	    <l>rāyā balabhaddi tti, miyā tassa'ggamāhisī</l>
	  </lg>
	</div>
	<div type="section" n="615">
	  <lg n="615">
	    <l>tēsiṁ puttē balasirī, miyāputtē tti vissuē</l>
	    <l>ammāpiūṇa daïē, juvarāyā damīsarē</l>
	  </lg>
	</div>
	<div type="section" n="616">
	  <lg n="616">
	    <l>nandanē sō u pāsāē, kīlaē saha itthihiṁ</l>
	    <l>dēvē dōgundagē cēva, niccaṁ muiyamānasō</l>
	  </lg>
	</div>
	<div type="section" n="617">
	  <lg n="617">
	    <l>maṇirayaṇakoṭṭimatalē, pāsāyālōyaṇaṭṭhiō</l>
	    <l>ālōēi nagarassa, caükkattiyacaccarē</l>
	  </lg>
	</div>
	<div type="section" n="618">
	  <lg n="618">
	    <l>aha tattha aïcchantaṁ, pāsaī samaṇasañjayaṁ</l>
	    <l>tavaniyamasañjamadharaṁ, sīlaḍḍhaṁ guṇaāgaraṁ</l>
	  </lg>
	</div>
	<div type="section" n="619">
	  <lg n="619">
	    <l>taṁ pēhaī miyāputtē, diṭṭhīē, animisāē u</l>
	    <l>kahiṁ mannērisaṁ rūvaṁ, diṭṭhapuvvaṁ maē purā</l>
	  </lg>
	</div>
	<div type="section" n="620">
	  <lg n="620">
	    <l>sāhussa darisaṇē tassa, ajjhavasāṇaṁmi sōhaṇē</l>
	    <l>mōhaṁ gayassa santassa, jāīsaraṇaṁ samuppannaṁ</l>
	  </lg>
	</div>
	<div type="section" n="621">
	  <lg n="621">
	    <l>dēvalōga cuō santō mānusaṁ bhavamāgaō</l>
	    <l>saṇṇināṇē samuppannē jāiṁ saraïpurāṇayaṁ</l>
	  </lg>
	</div>
	<div type="section" n="622">
	  <lg n="622">
	    <l>jāīsaraṇē samuppannē, miyāputtē mahiḍḍhiē</l>
	    <l>saraī pōrāṇiyaṁ jāiṁ, sāmaṇṇaṁ ca purā kayaṁ</l>
	  </lg>
	</div>
	<div type="section" n="623">
	  <lg n="623">
	    <l>visaēsu arajjantō, rajjantō sañjamaṁmi ya</l>
	    <l>ammāpiyaraṁ uvāgamma, imaṁ vayaṇamabbavī</l>
	  </lg>
	</div>
	<div type="section" n="624">
	  <lg n="624">
	    <l>suyāṇi mē pañca mahavvayāṇi</l>
	    <l>naraēsu dukkhaṁ ca tirikkhajōṇisu</l>
	    <l>nivviṇṇakāmō mi mahaṇṇavāō</l>
	    <l>aṇujāṇaha pavvaïssāmi ammō</l>
	  </lg>
	</div>
	<div type="section" n="625">
	  <lg n="625">
	    <l>ammatāya! maē bhōgā, bhuttā visaphalōvamā</l>
	    <l>pacchā kaḍuyavivāgā, anubandhaduhāvahā</l>
	  </lg>
	</div>
	<div type="section" n="626">
	  <lg n="626">
	    <l>imaṁ sarīraṁ aniccaṁ, asuiṁ asuisambhavaṁ</l>
	    <l>asāsayāvāsamiṇaṁ, dukkhakēsāṇa bhāyaṇaṁ</l>
	  </lg>
	</div>
	<div type="section" n="627">
	  <lg n="627">
	    <l>asāsaē sarīraṁmi, raïṁ nōvalabhāmahaṁ</l>
	    <l>pacchā purā va caïyavvē, phēṇabubbuyasaṁnibhē</l>
	  </lg>
	</div>
	<div type="section" n="628">
	  <lg n="628">
	    <l>mānussittē asāraṁmi, vāhīrōgāṇa ālaē</l>
	    <l>jarāmaraghatthaṁmi, khaṇampi na ramāma'haṁ</l>
	  </lg>
	</div>
	<div type="section" n="629">
	  <lg n="629">
	    <l>jamma dukkhaṁ jarā dukkhaṁ, rōgāṇi maraṇāṇi ya</l>
	    <l>ahō dukkhō hu saṁsārō, jattha kīsanti jantavō</l>
	  </lg>
	</div>
	<div type="section" n="630">
	  <lg n="630">
	    <l>khettaṁ vatthuṁ hiraṇṇaṁ ca, puttadāraṁ ca bandhavā</l>
	    <l>caïttāṇaṁ imaṁ dēhaṁ, gantavvamavasassa mē</l>
	  </lg>
	</div>
	<div type="section" n="631">
	  <lg n="631">
	    <l>jahā kimpāgaphalāṇaṁ, pariṇāmō na sundarō</l>
	    <l>ēvaṁ bhuttāṇaṁ bhōgāṇaṁ, pariṇāmō na sundarō</l>
	  </lg>
	</div>
	<div type="section" n="632">
	  <lg n="632">
	    <l>addhāṇaṁ jō mahantaṁ tu, appahejjō pavajjaī</l>
	    <l>gacchantō sō duhī hōi, chuhātaṇhāē pīḍiō</l>
	  </lg>
	</div>
	<div type="section" n="633">
	  <lg n="633">
	    <l>ēvaṁ dhammaṁ akāūṇaṁ, jō gacchaï paraṁ bhavaṁ</l>
	    <l>gacchantō sō duhī hōi, vāhī rōgēhiṁ pīḍiō</l>
	  </lg>
	</div>
	<div type="section" n="634">
	  <lg n="634">
	    <l>addhāṇaṁ jō mahantaṁ tu, sapāhejjō pavajjaī</l>
	    <l>gacchantō sō suhī hōi, chuhātaṇhāvivajjiō</l>
	  </lg>
	</div>
	<div type="section" n="635">
	  <lg n="635">
	    <l>ēvaṁ dhammaṁ pi kāūṇaṁ, jō gacchaï paraṁ bhavaṁ</l>
	    <l>gacchantō sō suhī hōi, appakammē avēyaṇē</l>
	  </lg>
	</div>
	<div type="section" n="636">
	  <lg n="636">
	    <l>jahā gēhē palittaṁmi, tassa gēhassa jō pahū</l>
	    <l>sārabhaṇḍāṇi nīṇēi, asāraṁ avaüjjhaï</l>
	  </lg>
	</div>
	<div type="section" n="637">
	  <lg n="637">
	    <l>ēvaṁ lōē palittaṁmi, jarāē maraṇēṇa ya</l>
	    <l>appāṇaṁ tāraïssāmi, tubbhēhiṁ aṇumanniō</l>
	  </lg>
	</div>
	<div type="section" n="638">
	  <lg n="638">
	    <l>taṁ binta'mmāpiyarō, sāmaṇṇaṁ putta! duccaraṁ</l>
	    <l>guṇāṇaṁ tu sahassāiṁ, dhārēyavvāiṁ bhikkhuṇō</l>
	  </lg>
	</div>
	<div type="section" n="639">
	  <lg n="639">
	    <l>samayā savvabhūēsu, sattumittēsu vā jagē</l>
	    <l>pāṇāivāyaviraī, jāvajjīvāē dukkaraṁ</l>
	  </lg>
	</div>
	<div type="section" n="640">
	  <lg n="640">
	    <l>niccakālappamattēṇaṁ, musāvāyavivajjaṇaṁ</l>
	    <l>bhāsiyavvaṁ hiyaṁ saccaṁ, niccāuttēṇa dukkaraṁ</l>
	  </lg>
	</div>
	<div type="section" n="641">
	  <lg n="641">
	    <l>dantasōhaṇamāissa, adattassa, vivajjaṇaṁ</l>
	    <l>aṇavaccēsaṇijjassa, giṇhaṇā avi dukkaraṁ</l>
	  </lg>
	</div>
	<div type="section" n="642">
	  <lg n="642">
	    <l>viraī abambhacērassa, kāmabhōgarasannuṇā</l>
	    <l>uggaṁ mahavvayaṁ, bambhaṁ, dhārēyavvaṁ sudukkaraṁ</l>
	  </lg>
	</div>
	<div type="section" n="643">
	  <lg n="643">
	    <l>dhaṇadhannapēsavaggēsu, pariggahavivajjaṇaṁ</l>
	    <l>savvārambhapariccāō, nimmamattaṁ sudukkaraṁ</l>
	  </lg>
	</div>
	<div type="section" n="644">
	  <lg n="644">
	    <l>caüvvihē vi āhārē, rāībhōyaṇavajjaṇā</l>
	    <l>sannihīsañcaō cēva, vajjēyavvō sudukkaraṁ</l>
	  </lg>
	</div>
	<div type="section" n="645">
	  <lg n="645">
	    <l>chuhā taṇhā ya sīuṇhaṁ, daṁsamasagā ya vēyaṇā</l>
	    <l>akkōsā dukkhasejjā ya, taṇaphāsā jallamēva ya</l>
	  </lg>
	</div>
	<div type="section" n="646">
	  <lg n="646">
	    <l>tālaṇā tajjaṇā cēva, vahabandhaparīsahā</l>
	    <l>dukkhaṁ bhikkhāyariyā, jāyaṇā ya alābhayā</l>
	  </lg>
	</div>
	<div type="section" n="647">
	  <lg n="647">
	    <l>kāvōyā jā imā vittī, kēsalōō ya dāruṇō</l>
	    <l>dukkhaṁ bambhavvayaṁ ghōraṁ, dhārēuṁ ya mahappaṇō</l>
	  </lg>
	</div>
	<div type="section" n="648">
	  <lg n="648">
	    <l>suhōiō tumaṁ puttā! sukumālō sumajjiō</l>
	    <l>na husī pabhū tumaṁ puttā! sāmaṇṇamanupāliyā</l>
	  </lg>
	</div>
	<div type="section" n="649">
	  <lg n="649">
	    <l>jāvajjīvamavissāmō, guṇāṇaṁ tu mahabbharō</l>
	    <l>guruō lōhabhāru vva, jō puttā hōi duvvahō</l>
	  </lg>
	</div>
	<div type="section" n="650">
	  <lg n="650">
	    <l>āgāsē gaṅgasōu vva, paḍisōu vva duttarō</l>
	    <l>bāhāhiṁ sāgarō cēva, tariyavvō ya guṇōdahī</l>
	  </lg>
	</div>
	<div type="section" n="651">
	  <lg n="651">
	    <l>vāluyākavalō cēva, nirassāē u sañjamē</l>
	    <l>asidhārāgamanaṁ cēva, dukkaraṁ cariuṁ tavō</l>
	  </lg>
	</div>
	<div type="section" n="652">
	  <lg n="652">
	    <l>ahīṁ vēgantadiṭṭhīē, carittē putta! dukkarē</l>
	    <l>javā lōhamayā cēva, cāvēyavvā sudukkaraṁ</l>
	  </lg>
	</div>
	<div type="section" n="653">
	  <lg n="653">
	    <l>jahā aggisihā dittā, pāuṁ hōi sudukkarā</l>
	    <l>tahā dukkaraṁ karēuṁ jē, tārūṇṇē samaṇattaṇaṁ</l>
	  </lg>
	</div>
	<div type="section" n="654">
	  <lg n="654">
	    <l>jahā dukkhaṁ bharēuṁ jē, hōi vāyassa kotthalō</l>
	    <l>tahā dukkhaṁ karēuṁ jē, kīvēṇaṁ samaṇattaṇaṁ</l>
	  </lg>
	</div>
	<div type="section" n="655">
	  <lg n="655">
	    <l>jahā tulāē tōlēuṁ, dukkarō mandarō girī</l>
	    <l>tahā nihuyaṁ nīsaṅkaṁ, dukkaraṁ samaṇattaṇaṁ</l>
	  </lg>
	</div>
	<div type="section" n="656">
	  <lg n="656">
	    <l>jahā bhuyāhiṁ tariuṁ, dukkaraṁ rayaṇāyarō</l>
	    <l>tahā anuvasantēṇaṁ, dukkaraṁ damasāgarō</l>
	  </lg>
	</div>
	<div type="section" n="657">
	  <lg n="657">
	    <l>bhuñja māṇussaē bhōgē, pañcalakkhaṇaē tumaṁ</l>
	    <l>bhuttabhōgī taō jāyā! pacchā dhammaṁ carissasi</l>
	  </lg>
	</div>
	<div type="section" n="658">
	  <lg n="658">
	    <l>sō binta'mmāpiyarō, ēvamēyaṁ jahā phuḍaṁ</l>
	    <l>iha lōē nippivāsassa, natthi kiñci vi dukkaraṁ</l>
	  </lg>
	</div>
	<div type="section" n="659">
	  <lg n="659">
	    <l>sārīramānasā cēva, vēyaṇāō anantaō</l>
	    <l>maē soḍhāō bhīmāō, asaïṁ dukkhabhayāṇi ya</l>
	  </lg>
	</div>
	<div type="section" n="660">
	  <lg n="660">
	    <l>jarāmaraṇakāntārē, cāurantē bhayāgarē</l>
	    <l>maē soḍhāṇi bhīmāṇi, jammāṇi maraṇāṇi ya</l>
	  </lg>
	</div>
	<div type="section" n="661">
	  <lg n="661">
	    <l>jahā ihaṁ aganī uṇhō, ettō'nantaguṇō tahiṁ</l>
	    <l>naraēsu vēyaṇā uṇhā, assāyā vēiyā mayā</l>
	  </lg>
	</div>
	<div type="section" n="662">
	  <lg n="662">
	    <l>jahā imaṁ ihaṁ sīyaṁ, ettō'nantaguṇō tahiṁ</l>
	    <l>naraēsu vēyaṇā sīyā, assāyā vēiyā maē</l>
	  </lg>
	</div>
	<div type="section" n="663">
	  <lg n="663">
	    <l>kandantō kandukumbhīsu, uddhapāō ahōsirō</l>
	    <l>huyāsaṇē jalantaṁmi, pakkapuvvō anantasō</l>
	  </lg>
	</div>
	<div type="section" n="664">
	  <lg n="664">
	    <l>mahādavaggisaṅkāsē, maruṁmi vaïravāluē</l>
	    <l>kalambavāluyāē ya, daḍḍhapuvvō anantasō</l>
	  </lg>
	</div>
	<div type="section" n="665">
	  <lg n="665">
	    <l>rasantō kandukumbhīsu, uḍḍhaṁ baddhō abandhavō</l>
	    <l>karavattakarakayāīhiṁ, chinnapuvvō anantasō</l>
	  </lg>
	</div>
	<div type="section" n="666">
	  <lg n="666">
	    <l>aïtikkhakaṇṭagāiṇṇē, tuṅgē simbalipāyavē</l>
	    <l>khēviyaṁ pāsabaddhēṇaṁ, kaḍḍhōkaḍḍhāhiṁ dukkaraṁ</l>
	  </lg>
	</div>
	<div type="section" n="667">
	  <lg n="667">
	    <l>mahājantēsu ucchū vā, ārasantō subhēravaṁ</l>
	    <l>pīḍiō mi sakammēhiṁ, pāvakammō anantasō</l>
	  </lg>
	</div>
	<div type="section" n="668">
	  <lg n="668">
	    <l>kūvantō kōlasuṇaēhiṁ, sāmēhiṁ sabalēhi ya</l>
	    <l>pāḍiō phāliō chinnō, vipphurantō anēgasō</l>
	  </lg>
	</div>
	<div type="section" n="669">
	  <lg n="669">
	    <l>asīhiṁ ayasivaṇṇāhiṁ, bhallēhiṁ paṭṭisēhi ya</l>
	    <l>chinnō bhinnō vibhinnō ya, ōiṇṇō pāvakammuṇā</l>
	  </lg>
	</div>
	<div type="section" n="670">
	  <lg n="670">
	    <l>avasō lōharahē juttō, jalantē samilājuē</l>
	    <l>cōiō tottajuttēhiṁ, rojjhō vā jaha pāḍiō</l>
	  </lg>
	</div>
	<div type="section" n="671">
	  <lg n="671">
	    <l>huyāsaṇē jalantaṁmi, ciyāsu mahisō viva</l>
	    <l>daḍḍhō pakkō ya avasō, pāvakammēhiṁ pāviō</l>
	  </lg>
	</div>
	<div type="section" n="672">
	  <lg n="672">
	    <l>balā saṇḍāsatuṇḍēhiṁ, lōhatuṇḍēhiṁ pakkhihiṁ</l>
	    <l>vilutō vilavantō'haṁ, ḍhaṅkagiddhēhiṁ'nantasō</l>
	  </lg>
	</div>
	<div type="section" n="673">
	  <lg n="673">
	    <l>taṇhākilantō dhāvantō, pattō vēyariṇiṁ nadiṁ</l>
	    <l>jalaṁ pāhiṁ ti cintantō, khuradhārāhiṁ vivāiō</l>
	  </lg>
	</div>
	<div type="section" n="674">
	  <lg n="674">
	    <l>uṇhābhitattō sampattō, asipattaṁ mahāvanaṁ</l>
	    <l>asipattēhiṁ paḍantēhiṁ, chinnapuvvō anēgasō</l>
	  </lg>
	</div>
	<div type="section" n="675">
	  <lg n="675">
	    <l>muggarēhiṁ musaṇḍhīhiṁ, sūlēhiṁ musalēhiṁ ya</l>
	    <l>gayā sambhaggagattēhiṁ, pattaṁ dukkhaṁ anantasō</l>
	  </lg>
	</div>
	<div type="section" n="676">
	  <lg n="676">
	    <l>khurēhiṁ tikkhadhārēhiṁ, churiyāhiṁ kappaṇīhi ya</l>
	    <l>kappiō phāliō chinnō, ukkittō ya anēgasō</l>
	  </lg>
	</div>
	<div type="section" n="677">
	  <lg n="677">
	    <l>pāsēhiṁ kūḍajālēhiṁ, miō vā avasō ahaṁ</l>
	    <l>vāhiō baddharuddhō vā, bahū sō cēva vivāiō</l>
	  </lg>
	</div>
	<div type="section" n="678">
	  <lg n="678">
	    <l>galēhiṁ magarajālēhiṁ, macchō vā avasō ahaṁ</l>
	    <l>ulliō phāliō gahiō, māriō ya anantasō</l>
	  </lg>
	</div>
	<div type="section" n="679">
	  <lg n="679">
	    <l>vīdaṁsaēhiṁ jālēhiṁ, leppāhiṁ saüṇō viva</l>
	    <l>gahiō laggō baddhō ya, māriō ya anantasō</l>
	  </lg>
	</div>
	<div type="section" n="680">
	  <lg n="680">
	    <l>kuhāḍapharasumāīhiṁ, vaḍḍhaīhiṁ dumō viva</l>
	    <l>kuṭṭiō phāliō chinnō, tacchiō ya anantasō</l>
	  </lg>
	</div>
	<div type="section" n="681">
	  <lg n="681">
	    <l>cavēḍamuṭṭhimāīhiṁ, kumārēhiṁ ayaṁ piva</l>
	    <l>tāḍiō kuṭṭiō bhinnō, cuṇṇiō ya anantasō</l>
	  </lg>
	</div>
	<div type="section" n="682">
	  <lg n="682">
	    <l>tattāiṁ tambalōhāiṁ, taüyāiṁ sīsayāṇi ya</l>
	    <l>pāiō kalakalantāiṁ, ārasantō subhēravaṁ</l>
	  </lg>
	</div>
	<div type="section" n="683">
	  <lg n="683">
	    <l>tuhaṁ piyāiṁ maṁsāiṁ, khaṇḍāiṁ sōllagāṇi ya</l>
	    <l>khāiō mi samaṁsāiṁ, aggivaṇṇāi'nēgasō</l>
	  </lg>
	</div>
	<div type="section" n="684">
	  <lg n="684">
	    <l>tuhaṁ piyā surā sīhū, mēraō ya mahūṇi ya</l>
	    <l>pāiō mi jalantīō, vasāō ruhirāṇi ya</l>
	  </lg>
	</div>
	<div type="section" n="685">
	  <lg n="685">
	    <l>niccaṁ bhīēṇa tatthēṇa, duhiēṇa vahiēṇa ya</l>
	    <l>paramā duhasambaddhā, vēyaṇā vēiyā maē</l>
	  </lg>
	</div>
	<div type="section" n="686">
	  <lg n="686">
	    <l>tivvacaṇḍappagāḍhāō, ghōrāō aïdussahā</l>
	    <l>mahabbhayāō bhīmāō, naraēsu vēiyā maē</l>
	  </lg>
	</div>
	<div type="section" n="687">
	  <lg n="687">
	    <l>jārisā mānusē lōē, tāyā! dīsanti vēyaṇā</l>
	    <l>ettō anantaguṇiyā, naraēsu dukkhavēyaṇā</l>
	  </lg>
	</div>
	<div type="section" n="688">
	  <lg n="688">
	    <l>savvabhavēsu assāyā, vēyaṇā vēiyā maē</l>
	    <l>nimēsantaramittampi, jaṁ sāyā natthi vēyaṇā</l>
	  </lg>
	</div>
	<div type="section" n="689">
	  <lg n="689">
	    <l>taṁ binta'mmāpiyarō, chandēṇaṁ putta! pavvayā</l>
	    <l>navaraṁ puṇa sāmaṇṇē, dukkhaṁ nippaḍikammayā</l>
	  </lg>
	</div>
	<div type="section" n="690">
	  <lg n="690">
	    <l>sō bēi ammāpiyarō, ēvamēyaṁ jahā phuḍaṁ</l>
	    <l>paḍikammaṁ kō kuṇaī, araṇṇē miyapakkhiṇaṁ?</l>
	  </lg>
	</div>
	<div type="section" n="691">
	  <lg n="691">
	    <l>ēgabbhūē araṇṇē vā, jahā u caraī migē</l>
	    <l>ēvaṁ dhammaṁ carissāmi, sañjamēṇa tavēṇa ya</l>
	  </lg>
	</div>
	<div type="section" n="692">
	  <lg n="692">
	    <l>jahā migassa āyaṅkō, mahāraṇṇaṁmi jāyaī</l>
	    <l>accanta rukkhamūlaṁmi, kō ṇaṁ tāhē cigicchiī</l>
	  </lg>
	</div>
	<div type="section" n="693">
	  <lg n="693">
	    <l>kō vā sē ōsahaṁ dēi, kō vā sē pucchaī suhaṁ</l>
	    <l>kō sē bhattaṁ ca pānaṁ vā, āharittu paṇāmaē?</l>
	  </lg>
	</div>
	<div type="section" n="694">
	  <lg n="694">
	    <l>jayā ya sē suhī hōi, tayā gacchaï gōyaraṁ</l>
	    <l>bhattapānassa aṭṭhāē, vallarāṇi sarāṇi ya</l>
	  </lg>
	</div>
	<div type="section" n="695">
	  <lg n="695">
	    <l>khāittā pāṇiyaṁ pāuṁ, vallarēhiṁ sarēhiṁ ya</l>
	    <l>migacāriyaṁ carittāṇaṁ, gacchaī migacāriyaṁ</l>
	  </lg>
	</div>
	<div type="section" n="696">
	  <lg n="696">
	    <l>ēvaṁ samuṭṭhiē bhikkhu, ēvamēva anēgaē</l>
	    <l>migacāriyaṁ carittāṇaṁ, uiḍhaṁ pakkamaī disaṁ</l>
	  </lg>
	</div>
	<div type="section" n="697">
	  <lg n="697">
	    <l>jahā miē ēga anēgacārī anēgavāsē dhuvagōyarē ya</l>
	    <l>ēvaṁ munī gōyariyaṁ paviṭṭhē</l>
	    <l>nō hīlaē nō vi ya khiṁsaejjā</l>
	  </lg>
	</div>
	<div type="section" n="698">
	  <lg n="698">
	    <l>migacāriyaṁ carissāmi, ēvaṁ puttā jahāsuhaṁ</l>
	    <l>ammāpiūhiṁ'ṇunnāō, jahāi uvahiṁ tahā</l>
	  </lg>
	</div>
	<div type="section" n="699">
	  <lg n="699">
	    <l>migacāriyaṁ carissāmi, savvadukkhavimokkhaṇiṁ</l>
	    <l>tubbhēhiṁ amba! a'ṇunnāō, gaccha putta! jahāsuhaṁ</l>
	  </lg>
	</div>
	<div type="section" n="700">
	  <lg n="700">
	    <l>ēvaṁ sō ammāpiyarō, anumāṇittāṇa bahuvihaṁ</l>
	    <l>mamattaṁ chindaī tāhē, mahānāgō vva kañcuyaṁ</l>
	  </lg>
	</div>
	<div type="section" n="701">
	  <lg n="701">
	    <l>iḍḍhī vittaṁ ca mittē ya, puttadāraṁ ca nāyaō</l>
	    <l>rēṇuyaṁ va paḍē laggaṁ, niddhuṇittāṇa niggaō</l>
	  </lg>
	</div>
	<div type="section" n="702">
	  <lg n="702">
	    <l>pañcamahavvayajuttō, pañcasamiō tiguttiguttō va</l>
	    <l>sabbhintarabāhiraō, tavōkammaṁsi ujjuō</l>
	  </lg>
	</div>
	<div type="section" n="703">
	  <lg n="703">
	    <l>nimmamō nirahaṅkārō, nissaṅgō cattagāravō</l>
	    <l>samō ya savvabhūēsu, tasēsu thāvarēsu ya</l>
	  </lg>
	</div>
	<div type="section" n="704">
	  <lg n="704">
	    <l>lābhālābhē suhē dukkhē, jīviē maraṇē tahā</l>
	    <l>samō nindāpasaṁsāsu, tahā mānāvamānaō</l>
	  </lg>
	</div>
	<div type="section" n="705">
	  <lg n="705">
	    <l>gāravēsu kasāēsu, daṇḍasallabhaēsu ya</l>
	    <l>niyattō hāsasōgāō, aniyāṇō abandhaṇō</l>
	  </lg>
	</div>
	<div type="section" n="706">
	  <lg n="706">
	    <l>anissiō ihaṁ lōē, paralōē anissiō</l>
	    <l>vāsīcandanakappō ya, asanē anasanē tahā</l>
	  </lg>
	</div>
	<div type="section" n="707">
	  <lg n="707">
	    <l>appasatthēhiṁ dārēhiṁ, savvaō pihiyāsavē</l>
	    <l>ajjhappajjhāṇajōgēhiṁ, pasatthadamasāsanē</l>
	  </lg>
	</div>
	<div type="section" n="708">
	  <lg n="708">
	    <l>ēvaṁ nāṇēṇa caraṇēṇa, daṁsaṇēṇa tavēṇa ya</l>
	    <l>bhāvanāhi ya suddhāhiṁ, sammaṁ bhāvettu appayaṁ</l>
	  </lg>
	</div>
	<div type="section" n="709">
	  <lg n="709">
	    <l>bahuyāṇi u vāsāṇi, sāmaṇṇamanupāliyā</l>
	    <l>māsiēṇa u bhattēṇa, siddhiṁ pattō anuttaraṁ</l>
	  </lg>
	</div>
	<div type="section" n="710">
	  <lg n="710">
	    <l>ēvaṁ karanti sambuddhā, paṇḍiyā paviyakkhaṇā</l>
	    <l>viṇiyaṭṭanti bhōgēsu, miyāputtē jahārisī</l>
	  </lg>
	</div>
	<div type="section" n="711">
	  <lg n="711">
	    <l>mahāpabhāvassa mahājasassa miyāi puttassa nisamma bhāsiyaṁ</l>
	    <l>tavappahāṇaṁ cariyaṁ ca uttamaṁ  gaïppahāṇaṁ ca tilōgavissutaṁ</l>
	  </lg>
	</div>
	<div type="section" n="712">
	  <lg n="712">
	    <l>viyāṇiyā dukkhavivaddhaṇaṁ dhaṇaṁ mamattabadhaṁ ca mahābhayāvahaṁ</l>
	    <l>suhāvahaṁ dhammadhuraṁ anuttaraṁ dhārejja nivvāṇaguṇāvahaṁ mahaṁ</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- ēgūṇavīsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="20">
	<head>mahāniyaṇṭhijjaṁ</head>
	<div type="section" n="713">
	  <lg n="713">
	    <l>siddhāṇaṁ namō kiccā, sañjayāṇaṁ ca bhāvaō</l>
	    <l>atthadhammagaïṁ taccaṁ, anusiṭṭhiṁ suṇēha mē</l>
	  </lg>
	</div>
	<div type="section" n="714">
	  <lg n="714">
	    <l>pabhūyarayaṇō rāyā, sēṇiō magahāhivō</l>
	    <l>vihārajattaṁ nijjāō, maṇḍikucchiṁsi cēiē</l>
	  </lg>
	</div>
	<div type="section" n="715">
	  <lg n="715">
	    <l>nānādumalayāiṇṇaṁ, nānāpakkhinisēviyaṁ</l>
	    <l>nānākusumasañchannaṁ, ujjāṇaṁ nandanōvamaṁ</l>
	  </lg>
	</div>
	<div type="section" n="716">
	  <lg n="716">
	    <l>tattha sō pāsaī sāhuṁ, sañjayaṁ susamāhiyaṁ</l>
	    <l>nisannaṁ rukkhamūlaṁmi, sukumālaṁ suhōiyaṁ</l>
	  </lg>
	</div>
	<div type="section" n="717">
	  <lg n="717">
	    <l>tassa rūvaṁ tu pāsittā, rāiṇō taṁmi sañjaē</l>
	    <l>accantaparamō āsī, aülō rūvavimhaō</l>
	  </lg>
	</div>
	<div type="section" n="718">
	  <lg n="718">
	    <l>ahō vaṇṇō ahō rūvaṁ, ahō ajjassa sōmayā</l>
	    <l>ahō khantī ahō muttī, ahō bhōgē asaṅgayā</l>
	  </lg>
	</div>
	<div type="section" n="719">
	  <lg n="719">
	    <l>tassa pāē u vandittā, kāūṇa ya payāhiṇaṁ</l>
	    <l>nāidūramaṇāsannē, pañjalī paḍipucchaī</l>
	  </lg>
	</div>
	<div type="section" n="720">
	  <lg n="720">
	    <l>taruṇō'si ajjō! pavvaïō, bhōgakālaṁmi sañjayā</l>
	    <l>uvaṭṭhiō'si sāmaṇṇē, ēyamaṭṭhaṁ suṇēmi tā</l>
	  </lg>
	</div>
	<div type="section" n="721">
	  <lg n="721">
	    <l>anāhō mi mahārāyaṁ! nāhō majjha na vijjaī</l>
	    <l>anukampagaṁ suhiṁ vāvi, kañci nābhisamēmahaṁ</l>
	  </lg>
	</div>
	<div type="section" n="722">
	  <lg n="722">
	    <l>taō sō pahasiō rāyā, sēṇiō magahāhivō</l>
	    <l>ēvaṁ tē iḍḍhimantassa, kahaṁ nāhō na vijjaī?</l>
	  </lg>
	</div>
	<div type="section" n="723">
	  <lg n="723">
	    <l>hōmi nāhō bhayantāṇaṁ, bhōgē bhuñjāhi sañjayā!</l>
	    <l>mittanāīparivuḍō, mānussaṁ khu sudullahaṁ</l>
	  </lg>
	</div>
	<div type="section" n="724">
	  <lg n="724">
	    <l>appaṇā vi anāhō'si, sēṇiyā! magahāhivā</l>
	    <l>appaṇā anāhō santō, kassa nāhō bhavissasi?</l>
	  </lg>
	</div>
	<div type="section" n="725">
	  <lg n="725">
	    <l>ēvaṁ vuttō narindō sō, susambhantō suvimhiō</l>
	    <l>vayaṇaṁ assuyapuvvaṁ, sāhuṇā vimhayaṁ niō</l>
	  </lg>
	</div>
	<div type="section" n="726">
	  <lg n="726">
	    <l>assā hatthī manussā mē, puraṁ antēuraṁ ca mē</l>
	    <l>bhuñjāmi mānusē bhōgē, āṇā issariyaṁ ca mē</l>
	  </lg>
	</div>
	<div type="section" n="727">
	  <lg n="727">
	    <l>ērisē sampayaggaṁmi, savvakāmasamappiē</l>
	    <l>kahaṁ aṇāhō bhavaï? mā hu bhantē! musaṁ vaē</l>
	  </lg>
	</div>
	<div type="section" n="728">
	  <lg n="728">
	    <l>na tumaṁ jāṇē anāhassa, atthaṁ potthaṁ ca patthivā</l>
	    <l>jahā anāhō bhavaī, sanāhō vā narāhiva!</l>
	  </lg>
	</div>
	<div type="section" n="729">
	  <lg n="729">
	    <l>suṇēha mē mahārāya! avvakkhittēṇa cēyasā</l>
	    <l>jahā anāhō bhavaī, jahā mēyaṁ pavattiyaṁ</l>
	  </lg>
	</div>
	<div type="section" n="730">
	  <lg n="730">
	    <l>kōsambī nāma nayarī, purāṇa purabhēyaṇī</l>
	    <l>tattha āsī piyā majjhaṁ pabhūyadhanasañcaō</l>
	  </lg>
	</div>
	<div type="section" n="731">
	  <lg n="731">
	    <l>paḍhamē vaē mahārāyaṁ! aülā mē acchivēyaṇā</l>
	    <l>ahotthā viulō dāhō, savvagattēsu patthivā</l>
	  </lg>
	</div>
	<div type="section" n="732">
	  <lg n="732">
	    <l>satthaṁ jahā paramatikkhaṁ, sarīravivarantarē</l>
	    <l>āvīlijja arī kuddhō, ēvaṁ mē acchivēyaṇā</l>
	  </lg>
	</div>
	<div type="section" n="733">
	  <lg n="733">
	    <l>tiyaṁ mē antaricchaṁ ca, uttamaṅgaṁ ca pīḍaī</l>
	    <l>indāsaṇisamā ghōrā, vēyaṇā paramadāruṇā</l>
	  </lg>
	</div>
	<div type="section" n="734">
	  <lg n="734">
	    <l>uvaṭṭhiyā mē āyariyā, vijjāmantatigicchagā</l>
	    <l>abīyā satthakusalā, mantamūlavisārayā</l>
	  </lg>
	</div>
	<div type="section" n="735">
	  <lg n="735">
	    <l>tē mē tigicchaṁ kuvvanti, cāuppāyaṁ jahāhiyaṁ</l>
	    <l>na ya dukkhā vimōyanti, ēsā majjha anāhayā</l>
	  </lg>
	</div>
	<div type="section" n="736">
	  <lg n="736">
	    <l>piyā mē savvasārampi, dijjāhi mama kāraṇā</l>
	    <l>ya dukkhā vimōēi, ēsā majjha anāhayā</l>
	  </lg>
	</div>
	<div type="section" n="737">
	  <lg n="737">
	    <l>māyā vi mē mahārāya! puttasōgaduhaṭṭiyā</l>
	    <l>na ya dukkhā vimōēi, ēsā majjha anāhayā</l>
	  </lg>
	</div>
	<div type="section" n="738">
	  <lg n="738">
	    <l>bhāyarō mē mahārāya! sagā jeṭṭhakaniṭṭhagā</l>
	    <l>na ya dukkhā vimōyanti, ēsā majjha anāhayā</l>
	  </lg>
	</div>
	<div type="section" n="739">
	  <lg n="739">
	    <l>bhaïṇīō mē mahārāya! sagā jeṭṭhakaniṭṭhagā</l>
	    <l>na ya dukkhā vimōyanti, ēsā majjha anāhayā</l>
	  </lg>
	</div>
	<div type="section" n="740">
	  <lg n="740">
	    <l>bhāriyā mē mahārāya! anurattā aṇuvvayā</l>
	    <l>aṁsupuṇṇēhiṁ nayanēhiṁ, uraṁ meṁ parisiñcaī</l>
	  </lg>
	</div>
	<div type="section" n="741">
	  <lg n="741">
	    <l>annaṁ pānaṁ ca ṇhāṇaṁ ca, gandhamallavilēvaṇaṁ</l>
	    <l>maē nāyamanāyaṁ vā, sā bālā nōvabhuñjaī</l>
	  </lg>
	</div>
	<div type="section" n="742">
	  <lg n="742">
	    <l>khaṇaṁ pi mē mahārāya! pāsāō mē na phiṭṭaī</l>
	    <l>na ya dukkhā vimōēi, ēsā majjha anāhayā</l>
	  </lg>
	</div>
	<div type="section" n="743">
	  <lg n="743">
	    <l>taō'haṁ ēvamāhaṁsu, dukkhamāhu puṇō puṇō</l>
	    <l>vēyaṇā anubhaviuṁ jē, saṁsāraṁmi anantaē</l>
	  </lg>
	</div>
	<div type="section" n="744">
	  <lg n="744">
	    <l>sayaṁ ca jaï muñccejjā, vēyaṇā viulā iō</l>
	    <l>khantō dantō nirārambhō, pavvaē anagāriyaṁ</l>
	  </lg>
	</div>
	<div type="section" n="745">
	  <lg n="745">
	    <l>ēvaṁ ca cintaïttāṇaṁ, pāsuttō mi narāhivā!</l>
	    <l>parīyaṭṭantīē rāīē, vēyaṇā mē khayaṁ gayā</l>
	  </lg>
	</div>
	<div type="section" n="746">
	  <lg n="746">
	    <l>taō kallē pabhāyaṁmi, āpucchittāṇa bandhavē</l>
	    <l>khantō dantō nirārambhō, pavvaïō anagāriyaṁ</l>
	  </lg>
	</div>
	<div type="section" n="747">
	  <lg n="747">
	    <l>tatō'haṁ nāhō jāō, appaṇō ya parassa ya</l>
	    <l>savvēsiṁ cēva bhūyāṇaṁ, tasāṇaṁ thāvarāṇa ya</l>
	  </lg>
	</div>
	<div type="section" n="748">
	  <lg n="748">
	    <l>appā naī vēyaraṇī, appā mē kūḍasāmalī</l>
	    <l>appā kāmaduhā dhēnū, appā mē nandanaṁ vanaṁ</l>
	  </lg>
	</div>
	<div type="section" n="749">
	  <lg n="749">
	    <l>appā kattā vikattā ya duhāṇa ya suhāṇa ya</l>
	    <l>appā mittamamittaṁ ca, duppaṭṭhiya supaṭṭhiō</l>
	  </lg>
	</div>
	<div type="section" n="750">
	  <lg n="750">
	    <l>imā hu annā vi anāhayā nivā! tamēgacittō nihuō suṇēhi</l>
	    <l>niyaṇṭhadhammaṁ lahīyāṇa vī jahā, sīyanti ēgē bahukāyarā narā</l>
	  </lg>
	</div>
	<div type="section" n="751">
	  <lg n="751">
	    <l>jō pavvaïttāṇa mahavvayāiṁ, sammaṁ ca nō phāsayaī pamāyā</l>
	    <l>aniggahappā ya rasēsu giddhā, na mūlaō chinnaï bandhanaṁ sē</l>
	  </lg>
	</div>
	<div type="section" n="752">
	  <lg n="752">
	    <l>āuttayā jassa na atthi kāi, iriyāē bhāsāē tahēsaṇāē</l>
	    <l>āyāṇanikkhēvaduguñchaṇāē, na vīrajāyaṁ anujāi maggaṁ</l>
	  </lg>
	</div>
	<div type="section" n="753">
	  <lg n="753">
	    <l>ciraṁ pi sē muṇḍaruī bhavittā, athiravvaē tavaniyamēhiṁ bhaṭṭhē</l>
	    <l>ciraṁ pi appāṇa kilēsaïttā, na pāraē hōi hu samparāē</l>
	  </lg>
	</div>
	<div type="section" n="754">
	  <lg n="754">
	    <l>pōllē va muṭṭhī jaha sē asārē, ayantiē kūḍakahāvanē vā</l>
	    <l>rāḍhāmaṇī vēruliyappagāsē, amahagghaē hōi hu jāṇaēsu</l>
	  </lg>
	</div>
	<div type="section" n="755">
	  <lg n="755">
	    <l>kusīlaliṅgaṁ iha dhāraïttā, isijjhayaṁ jīviya būhaïttā</l>
	    <l>asañjaē sañjaya lappamāṇē, vinigghāyamāgacchaï sē cirampi</l>
	  </lg>
	</div>
	<div type="section" n="756">
	  <lg n="756">
	    <l>visaṁ tu pīyaṁ jaha kālakūḍaṁ, haṇāi satthaṁ jaha kuggahīyaṁ</l>
	    <l>ēsō vi dhammō visaōvavannō, haṇāi vēyāla ivāvivannō</l>
	  </lg>
	</div>
	<div type="section" n="757">
	  <lg n="757">
	    <l>jē lakkhaṇaṁ suviṇa paüñjamāṇē, nimittakōūhalasampagāḍhē</l>
	    <l>kuhēḍavijjāsavaradārajīvī, na gacchaī saraṇaṁ taṁmi kālē</l>
	  </lg>
	</div>
	<div type="section" n="758">
	  <lg n="758">
	    <l>tamantamēṇēva u sē asīlē, sayā duhī vippariyāsuvēi</l>
	    <l>sandhāvaī naragatirikkhajōṇiṁ, mōnaṁ virāhettu asāhuruvē</l>
	  </lg>
	</div>
	<div type="section" n="759">
	  <lg n="759">
	    <l>uddēsiyaṁ kīyagaḍaṁ niyāgaṁ, na muñcaī kiñci anēsaṇijjaṁ</l>
	    <l>aggī vivā savvabhakkhī bhavittā, ittō cuē gacchaï kaṭṭu pāvaṁ</l>
	  </lg>
	</div>
	<div type="section" n="760">
	  <lg n="760">
	    <l>na taṁ arī kaṇṭha chettā karēi, jaṁ sē karē appaṇiyā durappā</l>
	    <l>sē nāhiiṁ maccumuhaṁ tu pattē, pacchānutāvēṇa dayāvihūṇō</l>
	  </lg>
	</div>
	<div type="section" n="761">
	  <lg n="761">
	    <l>niratthayā naggaruī u tassa, jē uttamaṭṭhē vivajjā samēi</l>
	    <l>imē vi sē natthi paraṁ vi lōē, duhaō vi sē jhijjaï tattha lōē</l>
	  </lg>
	</div>
	<div type="section" n="762">
	  <lg n="762">
	    <l>ēmēva'hā chandakusīlarūvē, maggaṁ virāhittu jiṇuttamāṇaṁ</l>
	    <l>kurarī vivā bhōgarasāṇugiddhā, niraṭṭhasōyā pariyāvamēi</l>
	  </lg>
	</div>
	<div type="section" n="763">
	  <lg n="763">
	    <l>soccāṇa mēhāvi subhāsiyaṁ imaṁ, anusāsanaṁ nāṇaguṇōvavēyaṁ</l>
	    <l>maggaṁ kusīlāṇa jahāya savvaṁ, mahāniyaṇṭhāṇa vaē pahēṇaṁ</l>
	  </lg>
	</div>
	<div type="section" n="764">
	  <lg n="764">
	    <l>carittamāyāraguṇanniē taō, anuttaraṁ sañjama pāliyāṇaṁ</l>
	    <l>nirāsavē saṅkhaviyāṇa kammaṁ, uvēi ṭhāmaṁ viuluttamaṁ dhuvaṁ</l>
	  </lg>
	</div>
	<div type="section" n="765">
	  <lg n="765">
	    <l>ēvuggadantē'vi mahātavodhanē, mahāmunī mahāpaïnnē mahāyasē</l>
	    <l>mahāniyaṇṭhijjamiṇaṁ mahāsuyaṁ, sē kāhaē mahayā vittharēṇaṁ</l>
	  </lg>
	</div>
	<div type="section" n="766">
	  <lg n="766">
	    <l>tuṭṭhō ya sēṇiō rāyā, iṇamudāhu kayañjalī</l>
	    <l>anāhattaṁ jahābhūyaṁ, suṭṭhu mē uvadaṁsiyaṁ</l>
	  </lg>
	</div>
	<div type="section" n="767">
	  <lg n="767">
	    <l>tujjhaṁ suladdhaṁ khu manussa jammaṁ, lābhā suladdhā ya tumē mahēsī!</l>
	    <l>tubbhē sanāhā ya sabandhavā ya, jaṁ bhē ṭhiyā maggē jinuttamāṇaṁ</l>
	  </lg>
	</div>
	<div type="section" n="768">
	  <lg n="768">
	    <l>taṁ si nāhō anāhāṇaṁ, savvabhūyāṇa sañjayā</l>
	    <l>khāmēmi tē mahābhāga! icchāmi anusāsiuṁ</l>
	  </lg>
	</div>
	<div type="section" n="769">
	  <lg n="769">
	    <l>pucchiūṇa maē tubbhaṁ, jhāṇavigghāō ya jō kaō</l>
	    <l>nimantiyā ya bhōgēhiṁ, taṁ savvaṁ marisēhi mē</l>
	  </lg>
	</div>
	<div type="section" n="770">
	  <lg n="770">
	    <l>ēvaṁ thuṇittāṇa sē rāyasīhō, anagārasīhaṁ paramāi bhattīē</l>
	    <l>saōrōhō ya sapariyaṇō sabandhavō, dhammānurattō vimalēṇa cēyasā</l>
	  </lg>
	</div>
	<div type="section" n="771">
	  <lg n="771">
	    <l>ūsasiyarōmakūvō, kāūṇa ya payāhiṇaṁ</l>
	    <l>abhivandiūṇa sirasā, aïyāō narāhivō</l>
	  </lg>
	</div>
	<div type="section" n="772">
	  <lg n="772">
	    <l>iyarō vi guṇasamiddhō, tiguttiguttō tidaṇḍaviraō ya</l>
	    <l>vihaga iva vippamukkō, viharaï vasuhaṁ vigayamōhō</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- viṁsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="21">
	<head>samuddapālīyaṁ</head>

	<div type="section" n="773">
	  <lg n="773">
	    <l>campāē pāliē nāma, sāvaē āsi vāṇiē</l>
	    <l>mahāvīrassa bhagavaō, sīsē sō u mahappaṇō</l>
	  </lg>
	</div>
	<div type="section" n="774">
	  <lg n="774">
	    <l>nigganthē pāvayaṇē, sāvaē sē vi kōviē</l>
	    <l>pōēṇa vavaharantē, pihuṇḍaṁ nagaramāgaē</l>
	  </lg>
	</div>
	<div type="section" n="775">
	  <lg n="775">
	    <l>pihuṇḍē vavaharantassa, vāṇiō dēi dhūyaraṁ</l>
	    <l>taṁ sasattaṁ païgijjha, sadēsamaha patthiō</l>
	  </lg>
	</div>
	<div type="section" n="776">
	  <lg n="776">
	    <l>aha pāliyassa gharaṇī, samuddaṁmi pasavaī</l>
	    <l>aha bālaē tahiṁ jāē, samuddapāli tti nāmaē</l>
	  </lg>
	</div>
	<div type="section" n="777">
	  <lg n="777">
	    <l>khēmēṇa āgaē campaṁ, sāvaē vāṇiē gharaṁ</l>
	    <l>saṁvaḍḍhaī dharē tassa, dāraē sē suhōiē</l>
	  </lg>
	</div>
	<div type="section" n="778">
	  <lg n="778">
	    <l>bāvattarī kalāō ya, sikkhaī nīikōviē</l>
	    <l>jōvvaṇēṇa ya sampannē, suruvē piyadaṁsaṇē</l>
	  </lg>
	</div>
	<div type="section" n="779">
	  <lg n="779">
	    <l>tassa rūvavaïṁ bhajjaṁ, piyā āṇēi rūviṇiṁ</l>
	    <l>pāsāē kīlaē rammē, dēvō dōgundaō jahā</l>
	  </lg>
	</div>
	<div type="section" n="780">
	  <lg n="780">
	    <l>aha annayā kayāī, pāsāyālōyaṇē ṭhiō</l>
	    <l>vajjha maṇḍaṇasobhāgaṁ, vajjhaṁ pāsaï vajjhagaṁ</l>
	  </lg>
	</div>
	<div type="section" n="781">
	  <lg n="781">
	    <l>taṁ pāsiūṇa saṁviggō, samuddapālō iṇamabbavī</l>
	    <l>ahō'subhāṇa kammāṇaṁ, nijjāṇaṁ pāvagaṁ imaṁ</l>
	  </lg>
	</div>
	<div type="section" n="782">
	  <lg n="782">
	    <l>sambuddhō sō tahiṁ bhagavaṁ, paramasaṁvēgamāgaō</l>
	    <l>āpuccha'mmāpiyarō, pavvaē anagāriyaṁ</l>
	  </lg>
	</div>
	<div type="section" n="783">
	  <lg n="783">
	    <l>jahittu saggantha mahākilēsaṁ, mahantamōhaṁ kasiṇaṁ bhayāṇagaṁ</l>
	    <l>pariyāyadhammaṁ ca'bhirōyaejjā, vayāṇi sīlāṇi parīsahē ya</l>
	  </lg>
	</div>
	<div type="section" n="784">
	  <lg n="784">
	    <l>ahiṁsa saccaṁ ca atēṇagaṁ ca, tattō ya bambhaṁ apariggahaṁ ca</l>
	    <l>paḍivajjiyā pañca mahavvayāṇi, carijja dhammaṁ jinadēsiyaṁ vidū</l>
	  </lg>
	</div>
	<div type="section" n="785">
	  <lg n="785">
	    <l>savvēhiṁ bhūēhiṁ dayānukampī, khantikkhamē sañjayabambhayārī</l>
	    <l>sāvajjajōgaṁ parivajjayantō, carijja bhikkhū susamāhiindiē</l>
	  </lg>
	</div>
	<div type="section" n="786">
	  <lg n="786">
	    <l>kālēṇa kālaṁ viharejja raṭṭhē, balābalaṁ jāṇiya appaṇō ya</l>
	    <l>sīhō va saddēṇa na santasejjā vayajōga succā na asambhamāhu</l>
	  </lg>
	</div>
	<div type="section" n="787">
	  <lg n="787">
	    <l>uvēhamāṇō u parivvaejjā, piyamappiyaṁ savva titikkhaejjā</l>
	    <l>na savva savvattha'bhirōyaejjā, na yāvi pūyaṁ garahaṁ ca sañjaē</l>
	  </lg>
	</div>
	<div type="section" n="788">
	  <lg n="788">
	    <l>anēgacchandāmiha mānavēhiṁ, jē bhāvaō sē pagarēi bhikkhū</l>
	    <l>bhayabhēravā tattha uinti bhīmā, divvā maṇussā aduvā tiricchā</l>
	  </lg>
	</div>
	<div type="section" n="789">
	  <lg n="789">
	    <l>parīsahā duvvisahā anēgē, sīyanti jatthā bahukāyarā narā</l>
	    <l>sē tattha pattē na vahijja bhikkhu, saṅgāmasīsē iva nāgarāyā</l>
	  </lg>
	</div>
	<div type="section" n="790">
	  <lg n="790">
	    <l>sīōsiṇā daṁsamasā ya phāsā, āyaṅkā vivihā phusanti dēhaṁ</l>
	    <l>akukkuō tattha'hiyāsaejjā, rayāi khēvejja purākaḍāiṁ</l>
	  </lg>
	</div>
	<div type="section" n="791">
	  <lg n="791">
	    <l>pahāya rāgaṁ ca tahēva dōsaṁ, mōhaṁ ca bhikkha sayayaṁ viyakkhaṇō</l>
	    <l>mēru vva vāēṇa va akampamāṇō, parīsahē āyaguttē sahejjā</l>
	  </lg>
	</div>
	<div type="section" n="792">
	  <lg n="792">
	    <l>aṇunnaē nāvaṇaē mahēsī, na yāvi pūyaṁ garahaṁ ca sañjaē</l>
	    <l>sē ujjubhāvaṁ paḍivajja sañjaē, nivvāṇamaggaṁ viraē uvēi</l>
	  </lg>
	</div>
	<div type="section" n="793">
	  <lg n="793">
	    <l>araïraïsahē pahīṇasanthavē, viraē āyahiē pahāṇavē</l>
	    <l>paramaṭṭhapaēhiṁ ciṭṭhaī, chinnasōē amamē akiñcaṇē</l>
	  </lg>
	</div>
	<div type="section" n="794">
	  <lg n="794">
	    <l>vivittalayaṇāi bhaejja tāī, nirōvalēvāiṁ asanthaḍāiṁ</l>
	    <l>isīhiṁ ciṇṇāiṁ mahāyasēhiṁ, kāēṇa phāsejja parīsahāiṁ</l>
	  </lg>
	</div>
	<div type="section" n="795">
	  <lg n="795">
	    <l>sannāṇanāṇōvagaē mahēsī, anuttaraṁ cariuṁ dhammasañcayaṁ</l>
	    <l>anuttarē nāṇadharē jasaṁsī, obhāsaī suriē vaṁ'talikkhē</l>
	  </lg>
	</div>
	<div type="section" n="796">
	  <lg n="796">
	    <l>duvihaṁ khavēūṇa ya puṇṇapāvaṁ, niraṅgaṇē savvaō vippamukkē</l>
	    <l>tarittā samuddaṁ va mahābhavoghaṁ, samuddapālē apuṇāgamaṁ gaē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- ēgaviṁsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="22">
	<head>rahanēmijjaṁ</head>
	<div type="section" n="797">
	  <lg n="797">
	    <l>sōriyapuraṁmi nayarē, āsi rāyā mahiḍḍhiē</l>
	    <l>vasudēva tti nāmēṇaṁ, rāyalakkhaṇasañjuē</l>
	  </lg>
	</div>
	<div type="section" n="798">
	  <lg n="798">
	    <l>tassa bhajjā duvē āsī, rōhiṇī dēvaī tahā</l>
	    <l>tāsiṁ doṇhaṁ duvē puttā, iṭṭhā rāmakēsavā</l>
	  </lg>
	</div>
	<div type="section" n="799">
	  <lg n="799">
	    <l>sōriyapuraṁmi nayarē, āsi rāyā mahiḍḍhiē</l>
	    <l>samuddavijaē nāmaṁ, rāyalakkhaṇasañjuē</l>
	  </lg>
	</div>
	<div type="section" n="800">
	  <lg n="800">
	    <l>tassa bhajjā sivā nāma, tīsē puttō mahāyasō</l>
	    <l>bhagavaṁ ariṭṭhanēmi tti, lōganāhē damīsarē</l>
	  </lg>
	</div>
	<div type="section" n="801">
	  <lg n="801">
	    <l>sō'riṭṭhanēmināmō u, lakkhaṇassarasañjuō</l>
	    <l>aṭṭhasahassalakkhaṇadharō, gōyamō kālagacchavī</l>
	  </lg>
	</div>
	<div type="section" n="802">
	  <lg n="802">
	    <l>vajjarisahasaṅghayaṇō, samacaüraṁsō jhasōyarō</l>
	    <l>tassa rāyamaīkannaṁ, bhajjaṁ jāyaï kēsavō</l>
	  </lg>
	</div>
	<div type="section" n="803">
	  <lg n="803">
	    <l>aha sā rāyavarakannā, susīlā cārupēhaṇī</l>
	    <l>savvalakkhaṇasampannā, vijjusōyāmaṇippabhā</l>
	  </lg>
	</div>
	<div type="section" n="804">
	  <lg n="804">
	    <l>ahāha jaṇaō tīsē, vāsudēvaṁ mahiḍḍhiyaṁ</l>
	    <l>ihāgacchaü kumārō, jō sē kannaṁ dadāmi'haṁ</l>
	  </lg>
	</div>
	<div type="section" n="805">
	  <lg n="805">
	    <l>savvōsahīhiṁ ṇhaviō, kayakōuyamaṅgalō</l>
	    <l>divvajuyalaparihiō, ābharaṇēhiṁ vibhūsiō</l>
	  </lg>
	</div>
	<div type="section" n="806">
	  <lg n="806">
	    <l>mattaṁ ca gandhahatthiṁ ca, vāsudēvassa jeṭṭhagaṁ</l>
	    <l>ārūḍhō sōhaē ahiyaṁ, sirē cūḍāmaṇī jahā</l>
	  </lg>
	</div>
	<div type="section" n="807">
	  <lg n="807">
	    <l>aha ūsiēṇa chattēṇa, cāmarāhi ya sōhiē</l>
	    <l>dasāracakkēṇa taō, savvaō parivāriō</l>
	  </lg>
	</div>
	<div type="section" n="808">
	  <lg n="808">
	    <l>caüraṅgiṇīē sēnāē, raïyāē jahakkamaṁ</l>
	    <l>turiyāṇa sannināēṇaṁ, divvēṇaṁ gaganaṁ phusē</l>
	  </lg>
	</div>
	<div type="section" n="809">
	  <lg n="809">
	    <l>ēyārisāē iḍḍhīē, juttīē uttamāi ya</l>
	    <l>niyagāō bhavanāō, nijjāō vaṇhipuṅgavō</l>
	  </lg>
	</div>
	<div type="section" n="810">
	  <lg n="810">
	    <l>aha sō tattha nijjantō, dissa pānē bhayadduē</l>
	    <l>vāḍēhiṁ pañjarēhiṁ ca, sanniruddhē sudukkhiē</l>
	  </lg>
	</div>
	<div type="section" n="811">
	  <lg n="811">
	    <l>jīviyantaṁ tu sampattē, maṁsaṭṭhā bhakkhiyavvaē</l>
	    <l>pāsittā sē mahāpannē, sārahiṁ iṇamabbavī</l>
	  </lg>
	</div>
	<div type="section" n="812">
	  <lg n="812">
	    <l>kassa aṭṭhā imē pāṇā, ēē savvē suhēsiṇō</l>
	    <l>vāḍēhiṁ pañjarēhiṁ ca, sanniruddhā ya acchahiṁ?</l>
	  </lg>
	</div>
	<div type="section" n="813">
	  <lg n="813">
	    <l>aha sārahī taō bhaṇaī, ēē bhaddā u pāṇiṇō</l>
	    <l>tujjhaṁ vivāhakajjaṁmi, bhōyāvēuṁ bahuṁ janaṁ</l>
	  </lg>
	</div>
	<div type="section" n="814">
	  <lg n="814">
	    <l>sōūṇa tassa vayaṇaṁ, bahupāṇivināsaṇaṁ</l>
	    <l>cintēi sē mahāpannō, sānukkōsē jiēhiṁ ū</l>
	  </lg>
	</div>
	<div type="section" n="815">
	  <lg n="815">
	    <l>jaï majjha kāraṇā ēē, hammanti subahū jiyā</l>
	    <l>na mē ēyaṁ tu nissēsaṁ, paralōgē bhavissaī</l>
	  </lg>
	</div>
	<div type="section" n="816">
	  <lg n="816">
	    <l>sō kuṇḍalāṇa juyalaṁ, suttagaṁ ca mahāyasō</l>
	    <l>ābharaṇāṇi ya savvāṇi, sārahissa paṇāmaē</l>
	  </lg>
	</div>
	<div type="section" n="817">
	  <lg n="817">
	    <l>manapariṇāmō ya kaō, dēvā ya jahōiyaṁ samōiṇṇā</l>
	    <l>savvaḍḍhīi saparisā, nikkhamaṇaṁ tassa kāuṁ jē</l>
	  </lg>
	</div>
	<div type="section" n="818">
	  <lg n="818">
	    <l>dēvamanussaparivuḍō, sibiyārayaṇaṁ taō samāruḍhō</l>
	    <l>nikkhamiya bāragāō, rēvayayaṁmi ṭṭhiō bhagavaṁ</l>
	  </lg>
	</div>
	<div type="section" n="819">
	  <lg n="819">
	    <l>ujjāṇaṁ sampattō, ōiṇṇō uttamāu sīyāō</l>
	    <l>sāhassīi parivuḍō, aha nikkhamaī u cittāhiṁ</l>
	  </lg>
	</div>
	<div type="section" n="820">
	  <lg n="820">
	    <l>aha sē sugandhagandhīē, turiyaṁ maükuñciē</l>
	    <l>sayamēva luñcaī kēsē, pañcamuṭṭhīhiṁ samāhiō</l>
	  </lg>
	</div>
	<div type="section" n="821">
	  <lg n="821">
	    <l>vāsudēvō ya ṇaṁ bhaṇaī, luttakēsaṁ jiindiyaṁ</l>
	    <l>icchiyamanōrahaṁ turiyaṁ, pāvasu taṁ damīsarā</l>
	  </lg>
	</div>
	<div type="section" n="822">
	  <lg n="822">
	    <l>nāṇēṇaṁ daṁsaṇēṇaṁ ca, carittēṇaṁ tahēva ya</l>
	    <l>khantīē muttīē, vaḍḍhamāṇō bhavāhi ya</l>
	  </lg>
	</div>
	<div type="section" n="823">
	  <lg n="823">
	    <l>ēvaṁ tē rāmakēsavā, dasārā ya bahū janā</l>
	    <l>ariṭṭhanēmiṁ vandittā, abhigayā bāragāpuriṁ</l>
	  </lg>
	</div>
	<div type="section" n="824">
	  <lg n="824">
	    <l>sōūṇa rāyakannā, pavvajjaṁ sā jinassa u</l>
	    <l>nīhāsā ya nirānandā, sōgēṇa u samucchiyā</l>
	  </lg>
	</div>
	<div type="section" n="825">
	  <lg n="825">
	    <l>rāīmaī vicintēi, dhiratthu mama jīviyaṁ</l>
	    <l>jā haṁ tēṇa pariccattā, sēyaṁ pavvaïuṁ mama</l>
	  </lg>
	</div>
	<div type="section" n="826">
	  <lg n="826">
	    <l>aha sā bhamarasaṁnibhē, kuccaphaṇagapasāhiē</l>
	    <l>sayamēva luñcaī kēsē, dhiimantā vavassiyā</l>
	  </lg>
	</div>
	<div type="section" n="827">
	  <lg n="827">
	    <l>vāsudēvō ya ṇaṁ bhaṇaï, luttakēsaṁ jiindiyaṁ</l>
	    <l>saṁsārasāgaraṁ ghōraṁ, tara kannē! lahuṁ lahuṁ</l>
	  </lg>
	</div>
	<div type="section" n="828">
	  <lg n="828">
	    <l>sā pavvaïyā santī, pavvāvēsī tahiṁ bahuṁ</l>
	    <l>sayaṇaṁ pariyaṇaṁ cēva, sīlavantā bahussuyā</l>
	  </lg>
	</div>
	<div type="section" n="829">
	  <lg n="829">
	    <l>giriṁ rēvatayaṁ jantī, vāsēṇullā u antarā</l>
	    <l>vāsantē andhayāraṁmi, antō layaṇassa sāṭhiyā</l>
	  </lg>
	</div>
	<div type="section" n="830">
	  <lg n="830">
	    <l>cīvarāiṁ visārantī, jahā jāya tti pāsiyā</l>
	    <l>rahanēmī bhaggacittō, pacchā diṭṭhō ya tīi vi</l>
	  </lg>
	</div>
	<div type="section" n="831">
	  <lg n="831">
	    <l>bhīyā ya sā tahiṁ daṭṭhuṁ, ēgantē sañjayaṁ tayaṁ</l>
	    <l>bāhāhiṁ kāu saṅgopphaṁ, vēvamāṇī nisīyaī</l>
	  </lg>
	</div>
	<div type="section" n="832">
	  <lg n="832">
	    <l>aha sō'vi rāyaputtō, samuddavijayaṅgaō</l>
	    <l>bhīyaṁ pavēviyaṁ daṭṭhuṁ, imaṁ vakkaṁ udāharē</l>
	  </lg>
	</div>
	<div type="section" n="833">
	  <lg n="833">
	    <l>rahanēmī ahaṁ bhaddē! suruvē cārubhāsiṇī!</l>
	    <l>mamaṁ bhayāhi sutanu, na tē pīlā bhavissaī</l>
	  </lg>
	</div>
	<div type="section" n="834">
	  <lg n="834">
	    <l>ēhi tā bhuñjimō bhōē, māṇussaṁ khu sudullahaṁ</l>
	    <l>bhuttabhōgī taō pacchā, jinamaggaṁ carissimō</l>
	  </lg>
	</div>
	<div type="section" n="835">
	  <lg n="835">
	    <l>daṭṭhuṇa rahanēmiṁ taṁ, bhaggujjōyaparājiyaṁ</l>
	    <l>rāimaī asambhantā, appāṇaṁ saṁvarē tahiṁ</l>
	  </lg>
	</div>
	<div type="section" n="836">
	  <lg n="836">
	    <l>aha sā rāyavarakannā, suṭṭhiyā niyamavvaē</l>
	    <l>jāī kulaṁ ca sīlaṁ ca, rakkhamāṇī tayaṁ vaē</l>
	  </lg>
	</div>
	<div type="section" n="837">
	  <lg n="837">
	    <l>jaï si ruvēṇa vēsamaṇō, laliēṇa nalakubbarō</l>
	    <l>tahā vi tē na icchāmi, jaï'si sakkhaṁ purandarō</l>
	  </lg>
	</div>
	<div type="section" n="838">
	  <lg n="838">
	    <l>dhiratthu tē'jasōkāmī, jō taṁ jīviyakāraṇā</l>
	    <l>vantaṁ icchasi āvēuṁ, sēyaṁ tē maraṇaṁ bhavē</l>
	  </lg>
	</div>
	<div type="section" n="839">
	  <lg n="839">
	    <l>ahaṁ ca bhōgarāyassa, taṁ ca si andhagavaṇhiṇō</l>
	    <l>mā kulē gandhaṇā hōmō, sañjamaṁ nihuō cara</l>
	  </lg>
	</div>
	<div type="section" n="840">
	  <lg n="840">
	    <l>jaï taṁ kāhisi bhāvaṁ, jā jā dicchasi nāriō</l>
	    <l>vāyāviddhō vva haḍō, aṭṭhiappā bhavissasi</l>
	  </lg>
	</div>
	<div type="section" n="841">
	  <lg n="841">
	    <l>gōvālō bhaṇḍavālō vā, jahā taddavva nissarō</l>
	    <l>ēvaṁ anissarō taṁ pi, sāmaṇṇassa bhavissasi</l>
	  </lg>
	</div>
	<div type="section" n="842">
	  <lg n="842">
	    <l>kōhaṁ mānaṁ nigiṇhittā, māyaṁ lobhaṁ ca savvasō</l>
	    <l>indiyāiṁ vasē kāuṁ, appāṇaṁ uvasaṁharē</l>
	  </lg>
	</div>
	<div type="section" n="843">
	  <lg n="843">
	    <l>tīsē sō vayaṇaṁ soccā, sañjayāē subhāsiyaṁ</l>
	    <l>aṅkusēṇa jahā nāgō, dhammē sampaḍivāiō</l>
	  </lg>
	</div>
	<div type="section" n="844">
	  <lg n="844">
	    <l>managuttō vayaguttō, kāyaguttō jiindiō</l>
	    <l>sāmaṇṇaṁ niccalaṁ phāsē, jāvajjīvaṁ daḍhavvaō</l>
	  </lg>
	</div>
	<div type="section" n="845">
	  <lg n="845">
	    <l>uggaṁ tavaṁ carittāṇaṁ, jāyā donni vi kēvalī</l>
	    <l>savvaṁ kammaṁ khavittāṇaṁ, siddhiṁ pattā anuttaraṁ</l>
	  </lg>
	</div>
	<div type="section" n="846">
	  <lg n="846">
	    <l>ēvaṁ karenti sambuddhā, paṇḍiyā paviyakkhaṇā</l>
	    <l>viṇiyaṭṭanti bhōgēsu, jahā sō purisottamō</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- bāisaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="23">
	<head>kēsigōyamijjaṁ</head>
	<div type="section" n="847">
	  <lg n="847">
	    <l>jiṇē pāsi tti nāmēṇa, arahā lōgapūiō</l>
	    <l>sambuddhappā ya savvannū, dhammatitthayarē jinē</l>
	  </lg>
	</div>
	<div type="section" n="848">
	  <lg n="848">
	    <l>tassa lōgapaīvassa, āsi sīsē mahāyasē</l>
	    <l>kēsī kumārasamaṇē, vijjācaraṇapāragē</l>
	  </lg>
	</div>
	<div type="section" n="849">
	  <lg n="849">
	    <l>ōhināṇasuē buddhē, sīsasaṅghasamāulē</l>
	    <l>gāmāṇugāmaṁ rīyantē, sāvatthiṁ puramāgaē</l>
	  </lg>
	</div>
	<div type="section" n="850">
	  <lg n="850">
	    <l>tinduyaṁ nāma ujjāṇaṁ, taṁmi nagaramaṇḍalē</l>
	    <l>phāsuē sijjasanthārē, tattha vāsamuvāgaē</l>
	  </lg>
	</div>
	<div type="section" n="851">
	  <lg n="851">
	    <l>aha tēṇēva kālēṇaṁ, dhammatitthayarē jinē</l>
	    <l>bhagavaṁ vaddhamāṇu tti, savvalōgaṁmi vissuē</l>
	  </lg>
	</div>
	<div type="section" n="852">
	  <lg n="852">
	    <l>tassa lōgapaīvassa, āsi sīsē mahāyasē</l>
	    <l>bhagavaṁ gōyamē nāmaṁ, vijjācaraṇapāraē</l>
	  </lg>
	</div>
	<div type="section" n="853">
	  <lg n="853">
	    <l>bārasaṅgaviū buddhē, sīsasaṅghasamāulē</l>
	    <l>gāmānugāmaṁ rīyantē, sē'vi sāvatthimāgaē</l>
	  </lg>
	</div>
	<div type="section" n="854">
	  <lg n="854">
	    <l>koṭṭhagaṁ nāma ujjāṇaṁ, taṁmī nagaramaṇḍalē</l>
	    <l>phāsuē sijjasanthārē, tattha vāsamuvāgaē</l>
	  </lg>
	</div>
	<div type="section" n="855">
	  <lg n="855">
	    <l>kēsī kumārasamaṇē, gōyamē ya mahāyasē</l>
	    <l>ubhaō'vi tattha vihariṁsu, allīṇā susamāhiyā</l>
	  </lg>
	</div>
	<div type="section" n="856">
	  <lg n="856">
	    <l>ubhaō sīsasaṅghāṇaṁ, sañjayāṇaṁ tavassiṇaṁ</l>
	    <l>tattha cintā samuppannā, guṇavantāṇa tāiṇaṁ</l>
	  </lg>
	</div>
	<div type="section" n="857">
	  <lg n="857">
	    <l>kērisō vā imō dhammō, imō dhammō va kērisō?</l>
	    <l>āyāradhammapaṇihī, imā vā sā va kērisī?</l>
	  </lg>
	</div>
	<div type="section" n="858">
	  <lg n="858">
	    <l>cāujjāmō ya jō dhammō, jō imō pañcasikkhiō</l>
	    <l>dēsiō vaddhamāṇēṇa pāsēṇa ya mahāmunī</l>
	  </lg>
	</div>
	<div type="section" n="859">
	  <lg n="859">
	    <l>acēlaō ya jō dhammō, jō imō santaruttarō</l>
	    <l>ēgakajjapavannāṇaṁ, visēsē kiṁ nu kāraṇaṁ?</l>
	  </lg>
	</div>
	<div type="section" n="860">
	  <lg n="860">
	    <l>aha tē tattha sīsāṇaṁ, vinnāya pavitakkiyaṁ</l>
	    <l>samāgamē kayamaī, ubhaō kēsigōyamā</l>
	  </lg>
	</div>
	<div type="section" n="861">
	  <lg n="861">
	    <l>gōyamē paḍiruvannū, sīsasaṅghasamāulē</l>
	    <l>jeṭṭhaṁ kulamavekkhantō, tinduyaṁ vanamāgaō</l>
	  </lg>
	</div>
	<div type="section" n="862">
	  <lg n="862">
	    <l>kēsī kumārasamaṇē, gōyamaṁ dissamāgayaṁ</l>
	    <l>paḍiruvaṁ paḍivattiṁ, sammaṁ sampaḍivajjaī</l>
	  </lg>
	</div>
	<div type="section" n="863">
	  <lg n="863">
	    <l>palālaṁ phāsuyaṁ tattha, pañcamaṁ kusataṇāṇi ya</l>
	    <l>gōyamassa nisejjāē, khippaṁ sampaṇāmaē</l>
	  </lg>
	</div>
	<div type="section" n="864">
	  <lg n="864">
	    <l>kēsī kumārasamaṇē, gōyamē ya mahāyasē</l>
	    <l>ubhaō nisaṇṇā sōhanti, candasūrasamappabhā</l>
	  </lg>
	</div>
	<div type="section" n="865">
	  <lg n="865">
	    <l>samāgayā bahū tattha, pāsaṇḍā kōugā miyā</l>
	    <l>gihatthāṇaṁ anēgāō, sāhassīō samāgayā</l>
	  </lg>
	</div>
	<div type="section" n="866">
	  <lg n="866">
	    <l>dēvadānavagandhavvā, jakkharakkhasakiṁnarā</l>
	    <l>adissāṇaṁ ca bhūyāṇaṁ, āsī tattha samāgamō</l>
	  </lg>
	</div>
	<div type="section" n="867">
	  <lg n="867">
	    <l>pucchāmi tē mahābhāga! kēsī gōyamamabbavī</l>
	    <l>taō kēsiṁ buvantaṁ tu, gōyamō iṇamabbavī</l>
	  </lg>
	</div>
	<div type="section" n="868">
	  <lg n="868">
	    <l>puccha bhantē! jahicchaṁ tē, kēsiṁ gōyamamabbavī</l>
	    <l>taō kēsī aṇunnāē, gōyamaṁ iṇamabbavī</l>
	  </lg>
	</div>
	<div type="section" n="869">
	  <lg n="869">
	    <l>cāujjāmō ya jō dhammō, jō imō pañcasikkhiō</l>
	    <l>dēsiō vaddhamāṇēṇaṁ, pāsēṇa ya mahāmunī</l>
	  </lg>
	</div>
	<div type="section" n="870">
	  <lg n="870">
	    <l>ēgakajjapavannāṇaṁ, visēsē kiṁ nu kāraṇaṁ?</l>
	    <l>dhammē duvihē mēhāvī, kahaṁ vippaccaō na tē?</l>
	  </lg>
	</div>
	<div type="section" n="871">
	  <lg n="871">
	    <l>taō kēsiṁ buvantaṁ tu, gōyamō iṇamabbavī</l>
	    <l>pannā samikkhaē dhammaṁ, tattaṁ tattavinicchiyaṁ</l>
	  </lg>
	</div>
	<div type="section" n="872">
	  <lg n="872">
	    <l>purimā ujjujaḍā u, vaṅkajaḍā ya pacchimā</l>
	    <l>majjhimā ujjupannā u, tēṇa dhammē duhā kaē</l>
	  </lg>
	</div>
	<div type="section" n="873">
	  <lg n="873">
	    <l>purimāṇaṁ duvvisojjhō u, carimāṇaṁ duranupālaō</l>
	    <l>kappō majjhimagāṇaṁ tu, suvisojjhō supālaō</l>
	  </lg>
	</div>
	<div type="section" n="874">
	  <lg n="874">
	    <l>sāhu gōyama! pannā tē, chinnō mē saṁsaō imō</l>
	    <l>annō vi saṁsaō majjhaṁ, taṁ mē kahasu gōyamā!</l>
	  </lg>
	</div>
	<div type="section" n="875">
	  <lg n="875">
	    <l>acēlagō ya jō dhammō, jō imō santaruttarō</l>
	    <l>dēsiō vaddhamāṇēṇa, pāsēṇa ya mahājasā</l>
	  </lg>
	</div>
	<div type="section" n="876">
	  <lg n="876">
	    <l>ēgakajjapavannāṇaṁ, visēsē kiṁ nu kāraṇaṁ?</l>
	    <l>liṅgē duvihē mēhāvī, kahaṁ vippaccaō na tē?</l>
	  </lg>
	</div>
	<div type="section" n="877">
	  <lg n="877">
	    <l>taō kēsiṁ buvāṇaṁ tu, gōyamō iṇamabbavī</l>
	    <l>vinnāṇēṇa samāgamma, dhammasāhaṇamicchiyaṁ</l>
	  </lg>
	</div>
	<div type="section" n="878">
	  <lg n="878">
	    <l>paccayatthaṁ ca lōgassa, nānāvihavigappaṇaṁ</l>
	    <l>jattatthaṁ gahaṇatthaṁ ca, lōgē liṅgapaōyaṇaṁ</l>
	  </lg>
	</div>
	<div type="section" n="879">
	  <lg n="879">
	    <l>aha bhavē païnnā u, mokkhasabbhūyasāhaṇā</l>
	    <l>nāṇaṁ ca daṁsaṇaṁ cēva, carittaṁ cēva nicchaē</l>
	  </lg>
	</div>
	<div type="section" n="880">
	  <lg n="880">
	    <l>sāhu gōyama! pannā tē, chinnō mē saṁsaō imō</l>
	    <l>annō'vi saṁsaō majjhaṁ, taṁ mē kahasu gōyamā!</l>
	  </lg>
	</div>
	<div type="section" n="881">
	  <lg n="881">
	    <l>anēgāṇaṁ sahassāṇaṁ, majjhē ciṭṭhasi gōyamā!</l>
	    <l>tē ya tē ahigacchanti, kahaṁ tē nijjiyā tumē?</l>
	  </lg>
	</div>
	<div type="section" n="882">
	  <lg n="882">
	    <l>ēgē jiē jiyā pañca, pañca jiē jiyā dasa</l>
	    <l>dasahā u jiṇittāṇaṁ, savvasattū jiṇāma'haṁ</l>
	  </lg>
	</div>
	<div type="section" n="883">
	  <lg n="883">
	    <l>sattū ya ii kē vuttē? kēsī gōyamamabbavī</l>
	    <l>taō kēsiṁ buvantaṁ tu, gōyamō iṇamabbavī</l>
	  </lg>
	</div>
	<div type="section" n="884">
	  <lg n="884">
	    <l>ēga'ppē ajiē sattū, kasāyā indiyāṇi ya</l>
	    <l>tē jiṇittu jahānāyaṁ, viharāmi ahaṁ munī</l>
	  </lg>
	</div>
	<div type="section" n="885">
	  <lg n="885">
	    <l>sāhu gōyama! pannā tē, chinnō mē saṁsaō imō</l>
	    <l>annō'vi saṁsaō majjhaṁ, taṁ mē kahasu gōyamā!</l>
	  </lg>
	</div>
	<div type="section" n="886">
	  <lg n="886">
	    <l>dīsanti bahavē lōē, pāsabaddhā sarīriṇō</l>
	    <l>mukkapāsō lahubbhūō, kahaṁ taṁ viharasī munī!</l>
	  </lg>
	</div>
	<div type="section" n="887">
	  <lg n="887">
	    <l>tē pāsē savvasō chittā, nihantūṇa uvāyaō</l>
	    <l>mukkapāsō lahubbhūō, viharāmi ahaṁ munī!</l>
	  </lg>
	</div>
	<div type="section" n="888">
	  <lg n="888">
	    <l>pāsā ya ii kē vuttā? kēsī gōyamamabbavī</l>
	    <l>taō kēsiṁ buvantaṁ tu, gōyamō iṇamabbavī</l>
	  </lg>
	</div>
	<div type="section" n="889">
	  <lg n="889">
	    <l>rāgaddōsādaō tivvā, nēhapāsā bhayaṅkarā</l>
	    <l>tē chindittā jahānāyaṁ, viharāmi jahakkamaṁ</l>
	  </lg>
	</div>
	<div type="section" n="890">
	  <lg n="890">
	    <l>sāhu gōyama! pannā tē, chinnō mē saṁsaō imō</l>
	    <l>annō'vi saṁsaō majjhaṁ, taṁ mē kahasu gōyamā!</l>
	  </lg>
	</div>
	<div type="section" n="891">
	  <lg n="891">
	    <l>antō hiayasambhūyā, layā ciṭhṭhaï gōyamā!</l>
	    <l>phalēi visabhakkhīṇaṁ, sā u uddhariyā kahaṁ?</l>
	  </lg>
	</div>
	<div type="section" n="892">
	  <lg n="892">
	    <l>taṁ layaṁ savvasō chittā, uddharittā samūliyaṁ</l>
	    <l>viharāmi jahānāyaṁ, mukkō mi visabhakkhaṇaṁ</l>
	  </lg>
	</div>
	<div type="section" n="893">
	  <lg n="893">
	    <l>layā ya ii kā vuttā? kēsī gōyamamabbavī</l>
	    <l>taō kēsiṁ buvantaṁ tu, gōyamō iṇamabbavī</l>
	  </lg>
	</div>
	<div type="section" n="894">
	  <lg n="894">
	    <l>bhavataṇhā layā vuttā, bhīmā bhīmaphalōdayā</l>
	    <l>tamucchittu jahānāyaṁ, viharāmi mahāmunī!</l>
	  </lg>
	</div>
	<div type="section" n="895">
	  <lg n="895">
	    <l>sāhu gōyama! pannā tē, chinnō mē saṁsaō imō</l>
	    <l>annō'vi saṁsaō majjhaṁ, taṁ mē kahasuṁ gōyamā!</l>
	  </lg>
	</div>
	<div type="section" n="896">
	  <lg n="896">
	    <l>sampajjaliyā ghōrā, aggī ciṭṭhaï gōyamā!</l>
	    <l>jē ḍahanti sarīratthē, kahaṁ vijjhāviyā tumē?</l>
	  </lg>
	</div>
	<div type="section" n="897">
	  <lg n="897">
	    <l>mahāmēhappasūyāō, gijjha vāri jaluttamaṁ</l>
	    <l>siñcāmi sayayaṁ dēhaṁ, sittā nō ḍahanti mē</l>
	  </lg>
	</div>
	<div type="section" n="898">
	  <lg n="898">
	    <l>aggī ya ii kē vuttā, kēsī gōyamamabbavī</l>
	    <l>taō kēsiṁ buvantaṁ tu, gōyamō iṇamabbavī</l>
	  </lg>
	</div>
	<div type="section" n="899">
	  <lg n="899">
	    <l>kasāyā aggiṇō vuttā, suyasīlatavō jalaṁ</l>
	    <l>suyadhārābhihayā santā, bhinnā hu na ḍahanti mē</l>
	  </lg>
	</div>
	<div type="section" n="900">
	  <lg n="900">
	    <l>sāhu gōyama! pannā tē, chinnō mē saṁsaō imō</l>
	    <l>annō'vi saṁsaō majjhaṁ, taṁ mē kahasu gōyamā!</l>
	  </lg>
	</div>
	<div type="section" n="901">
	  <lg n="901">
	    <l>ayaṁ sāhassiō bhīmō, duṭṭhassō paridhāvaī</l>
	    <l>jaṁsi gōyama! āruḍhō, kahaṁ tēṇa na hīrasi?</l>
	  </lg>
	</div>
	<div type="section" n="902">
	  <lg n="902">
	    <l>padhāvantaṁ nigiṇhāmi, suyarassīsasamāhiyaṁ</l>
	    <l>na mē gacchaï ummaggaṁ, maggaṁ ca paḍivajjaī</l>
	  </lg>
	</div>
	<div type="section" n="903">
	  <lg n="903">
	    <l>āsē ya ii kē vuttē? kēsī gōyamamabbavī</l>
	    <l>taō kēsiṁ buvantaṁ tu, gōyamō iṇamabbavī</l>
	  </lg>
	</div>
	<div type="section" n="904">
	  <lg n="904">
	    <l>manō sāhassiō bhīmō, duṭṭhassō paridhāvaī</l>
	    <l>taṁ sammaṁ tu nigiṇhāmi, dhammasikkhāi kanthagaṁ</l>
	  </lg>
	</div>
	<div type="section" n="905">
	  <lg n="905">
	    <l>sāhu gōyama! pannā tē, chinnō mē saṁsaō imō</l>
	    <l>annō'vi saṁsaō majjhaṁ, taṁ mē kahasu gōyamā!</l>
	  </lg>
	</div>
	<div type="section" n="906">
	  <lg n="906">
	    <l>kuppahā bahavē lōē, jēhiṁ nāsanti jantuṇō</l>
	    <l>addhāṇē kahaṁ vaṭṭantō, taṁ na nāsasi gōyamā!?</l>
	  </lg>
	</div>
	<div type="section" n="907">
	  <lg n="907">
	    <l>jē ya maggēṇa gacchanti, jē ya  ummaggapaṭṭhiyā</l>
	    <l>tē savvē vēiyā majjhaṁ, tē na nassāmahaṁ munī!</l>
	  </lg>
	</div>
	<div type="section" n="908">
	  <lg n="908">
	    <l>maggē ya ii kē vuttē, kēsī gōyamamabbavī</l>
	    <l>taō kēsiṁ buvantaṁ tu, gōyamō iṇamabbavī</l>
	  </lg>
	</div>
	<div type="section" n="909">
	  <lg n="909">
	    <l>kuppavayaṇapāsaṇḍī, savvē ummaggapaṭṭhiyā</l>
	    <l>sammaggaṁ tu jinakkhāyaṁ, ēsa maggē hi uttamē</l>
	  </lg>
	</div>
	<div type="section" n="910">
	  <lg n="910">
	    <l>sāhu gōyama! pannā tē, chinnō mē saṁsaō imō</l>
	    <l>annō'vi saṁsaō majjhaṁ, taṁ mē kahasu gōyamā!</l>
	  </lg>
	</div>
	<div type="section" n="911">
	  <lg n="911">
	    <l>mahāudagavēgēṇa, vujjhamāṇāṇa pāṇiṇaṁ</l>
	    <l>saraṇaṁ gaïṁ païṭṭhā ya, dīvaṁ kaṁ mannasī? munī!</l>
	  </lg>
	</div>
	<div type="section" n="912">
	  <lg n="912">
	    <l>atthi ēgō mahādīvō, vārimajjhē mahālaō</l>
	    <l>mahāudagavēgassa, gaī tattha na vijjaī</l>
	  </lg>
	</div>
	<div type="section" n="913">
	  <lg n="913">
	    <l>dīvē ya ii kē vuttē? kēsī gōyamamabbavī</l>
	    <l>taō kēsiṁ buvantaṁ tu, gōyamō iṇamabbavī</l>
	  </lg>
	</div>
	<div type="section" n="914">
	  <lg n="914">
	    <l>jarāmaraṇavēgēṇaṁ, vujjhamāṇāṇa pāṇiṇaṁ</l>
	    <l>dhammō dīvō païṭṭhā ya, gaī saraṇamuttamaṁ</l>
	  </lg>
	</div>
	<div type="section" n="915">
	  <lg n="915">
	    <l>sāhu gōyama! pannā tē, chinnō mē saṁsaō imō</l>
	    <l>annō'vi saṁsaō majjhaṁ, taṁ mē kahasu gōyamā!</l>
	  </lg>
	</div>
	<div type="section" n="916">
	  <lg n="916">
	    <l>annavaṁsi mahōhaṁsi, nāvā viparidhāvaī</l>
	    <l>jaṁsi gōyamamārūḍhō kahaṁ pāraṁ gamissasi?</l>
	  </lg>
	</div>
	<div type="section" n="917">
	  <lg n="917">
	    <l>jā u assāviṇī nāvā, na sā pārassa gāmiṇī</l>
	    <l>jā nirassāviṇī nāvā, sā u pārassa gāmiṇī</l>
	  </lg>
	</div>
	<div type="section" n="918">
	  <lg n="918">
	    <l>nāvā ya ii kā vuttā? kēsī gōyamamabbavī</l>
	    <l>taō kēsiṁ buvantaṁ tu, gōyamō iṇamabbavī</l>
	  </lg>
	</div>
	<div type="section" n="919">
	  <lg n="919">
	    <l>sarīramāhu nāva tti, jīvō vuccaï nāviō</l>
	    <l>saṁsārō aṇṇavō vuttō, jaṁ taranti mahēsiṇō</l>
	  </lg>
	</div>
	<div type="section" n="920">
	  <lg n="920">
	    <l>sāhu gōyama! pannā tē, chinnō mē saṁsaō imō</l>
	    <l>annō'vi saṁsaō majjhaṁ, taṁ mē kahasu gōyamā!</l>
	  </lg>
	</div>
	<div type="section" n="921">
	  <lg n="921">
	    <l>andhayārē tamē ghōrē, ciṭṭhanti pāṇiṇō bahū</l>
	    <l>kō karissaï ujjōyaṁ? savvalōyaṁmi pāṇiṇaṁ</l>
	  </lg>
	</div>
	<div type="section" n="922">
	  <lg n="922">
	    <l>uggaō vimalō bhānū, savvalōyapabhaṅkarō</l>
	    <l>sō karissaï ujjōyaṁ, savvalōyaṁmi pāṇiṇaṁ</l>
	  </lg>
	</div>
	<div type="section" n="923">
	  <lg n="923">
	    <l>bhānu ya ii kē vuttē? kēsī gōyamamabbavī</l>
	    <l>kēsimēvaṁ buvantaṁ tu gōyamō iṇamabbavī</l>
	  </lg>
	</div>
	<div type="section" n="924">
	  <lg n="924">
	    <l>uggaō khīṇasaṁsārō, savvannū jinabhakkharō</l>
	    <l>sō karissaï ujjōyaṁ, savvalōyaṁmi pāṇiṇaṁ</l>
	  </lg>
	</div>
	<div type="section" n="925">
	  <lg n="925">
	    <l>sāhu gōyama! pannā tē, chinnō mē saṁsaō imō</l>
	    <l>annō'vi saṁsaō majjhaṁ, taṁ mē kahasu gōyamā!</l>
	  </lg>
	</div>
	<div type="section" n="926">
	  <lg n="926">
	    <l>sārīramānasē dukkhē, bajjhamāṇāṇa pāṇiṇaṁ</l>
	    <l>khēmaṁ sivamanābāhaṁ, ṭhāṇaṁ kiṁ mannasī? munī!</l>
	  </lg>
	</div>
	<div type="section" n="927">
	  <lg n="927">
	    <l>atthi ēgaṁ dhuvaṁ ṭhāṇaṁ lōgaggaṁmi durāruhaṁ</l>
	    <l>jattha natthi jarāmaccū, vāhiṇō vēyaṇā tahā</l>
	  </lg>
	</div>
	<div type="section" n="928">
	  <lg n="928">
	    <l>ṭhāṇē ya ii kē vuttē? kēsī gōyamamabbavī</l>
	    <l>kēsimēvaṁ buvantaṁ tu, gōyamō iṇamabbavī</l>
	  </lg>
	</div>
	<div type="section" n="929">
	  <lg n="929">
	    <l>nivvāṇaṁ ti abāhaṁ ti, siddhī lōgaggamēva ya</l>
	    <l>khēmaṁ sivaṁ anābāhaṁ, jaṁ taranti mahēsiṇō</l>
	  </lg>
	</div>
	<div type="section" n="930">
	  <lg n="930">
	    <l>taṁ ṭhāṇaṁ sāsayaṁ vāsaṁ, lōgaggaṁmi durāruhaṁ</l>
	    <l>jaṁ sampattā na sōyanti, bhavōhantakarā munī</l>
	  </lg>
	</div>
	<div type="section" n="931">
	  <lg n="931">
	    <l>sāhu gōyama! pannā tē, chinnō mē saṁsaō imō</l>
	    <l>namō tē saṁsāyātīta! savvasuttamahōyahī</l>
	  </lg>
	</div>
	<div type="section" n="932">
	  <lg n="932">
	    <l>ēvaṁ tu saṁsaē chinnē, kēsī ghōraparakkamē</l>
	    <l>abhivandittā sirasā, gōyamaṁ tu mahāyasaṁ</l>
	  </lg>
	</div>
	<div type="section" n="933">
	  <lg n="933">
	    <l>pañcamahavvayaṁ dhammaṁ, paḍivajjaï bhāvaō</l>
	    <l>purimassa pacchimaṁmi, maggē tattha suhāvahē</l>
	  </lg>
	</div>
	<div type="section" n="934">
	  <lg n="934">
	    <l>kēsīgōyamaō niccaṁ, taṁmi āsi samāgamē</l>
	    <l>suyasīlasamukkasō, mahatthatthavinicchaō</l>
	  </lg>
	</div>
	<div type="section" n="935">
	  <lg n="935">
	    <l>tōsiyā parisā savvā, sammaggaṁ samuvaṭṭhiyā</l>
	    <l>santhuyā tē pasīyantu, bhayavaṁ kēsigōyamē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- tēviṁsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="24">
	<head>pavayaṇamāyā</head>
	<div type="section" n="936">
	  <lg n="936">
	    <l>aṭṭha pavayaṇamāyāō, samiī guttī tahēva ya</l>
	    <l>pañcēva ya samiīō, taō guttīu āhiā</l>
	  </lg>
	</div>
	<div type="section" n="937">
	  <lg n="937">
	    <l>iriyābhāsēsaṇā''dānē, uccārē samiī iya</l>
	    <l>managuttī vayaguttī, kāyaguttī ya aṭṭhamā</l>
	  </lg>
	</div>
	<div type="section" n="938">
	  <lg n="938">
	    <l>ēyāō aṭṭha samiīō, samāsēṇa viyāhiyā</l>
	    <l>duvālasaṅgaṁ jiṇakkhāyaṁ, māyaṁ jattha u pavayaṇaṁ</l>
	  </lg>
	</div>
	<div type="section" n="939">
	  <lg n="939">
	    <l>ālambaṇēṇa kālēṇaṁ, maggēṇa jayaṇāi ya</l>
	    <l>caükāraṇaparisuddhaṁ, sañjaē iriyaṁ riē</l>
	  </lg>
	</div>
	<div type="section" n="940">
	  <lg n="940">
	    <l>tattha ālambaṇaṁ nāṇaṁ, daṁsaṇaṁ caraṇaṁ tahā</l>
	    <l>kālē ya divasē vuttē, maggē uppahavajjiē</l>
	  </lg>
	</div>
	<div type="section" n="941">
	  <lg n="941">
	    <l>davvaō khettaō cēva, kālaō bhāvaō tahā</l>
	    <l>jayaṇā caüvvihā vuttā, taṁ mē kittayaō suṇa</l>
	  </lg>
	</div>
	<div type="section" n="942">
	  <lg n="942">
	    <l>davvaō cakkhusā pēhē, jugamittaṁ ca khettaō</l>
	    <l>kālaō jāva rīejjā, uvaüttē ya bhāvaō</l>
	  </lg>
	</div>
	<div type="section" n="943">
	  <lg n="943">
	    <l>indiyatthē vivajjittā, sajjhāyaṁ cēva pañcahā</l>
	    <l>tammuttī tappurakkārē, uvaüttē riyaṁ riē</l>
	  </lg>
	</div>
	<div type="section" n="944">
	  <lg n="944">
	    <l>kōhē mānē ya māyāē, lobhē ya uvaüttayā</l>
	    <l>hāsē bhayē mōhariē, vikahāsu tahēva ya</l>
	  </lg>
	</div>
	<div type="section" n="945">
	  <lg n="945">
	    <l>ēyāiṁ aṭṭha ṭhāṇāiṁ, parivajjitu sañjaē</l>
	    <l>asāvajjaṁ miyaṁ kālē, bhāsaṁ bhāsijja pannavaṁ</l>
	  </lg>
	</div>
	<div type="section" n="946">
	  <lg n="946">
	    <l>gavēsaṇāē gahaṇē ya paribhōgēsaṇā ya jā</l>
	    <l>āhārōvahisejjāē, ēē tinni visōhaē</l>
	  </lg>
	</div>
	<div type="section" n="947">
	  <lg n="947">
	    <l>uggamuppāyaṇaṁ paḍhamē, bīē sōhejja ēsaṇaṁ</l>
	    <l>paribhōyaṁmi caükkaṁ, visōhejja jayaṁ jaī</l>
	  </lg>
	</div>
	<div type="section" n="948">
	  <lg n="948">
	    <l>ahōvahōvaggahiyaṁ, bhaṇḍagaṁ duvihaṁ munī</l>
	    <l>giṇhantō nikkhivantō vā, paüñjejja imaṁ vihiṁ</l>
	  </lg>
	</div>
	<div type="section" n="949">
	  <lg n="949">
	    <l>cakkhusā paḍilēhittā, pamajjejja jayaṁ jaī</l>
	    <l>āiē nikkhivejjā vā, duhaō'vi samiē sayā</l>
	  </lg>
	</div>
	<div type="section" n="950">
	  <lg n="950">
	    <l>uccāraṁ pāsavaṇaṁ, khēlaṁ siṅghāṇa jalliyaṁ</l>
	    <l>āhāraṁ uvahiṁ dēhaṁ, annaṁ vāvi tahāvihaṁ</l>
	  </lg>
	</div>
	<div type="section" n="951">
	  <lg n="951">
	    <l>anāvāyamasaṁlōē, anāvāē cēva hōi saṁlōē</l>
	    <l>āvāyamasaṁlōē, āvāē cēva saṁlōē</l>
	  </lg>
	</div>
	<div type="section" n="952">
	  <lg n="952">
	    <l>anāvāyamasaṁlōē, parassa'nuvaghāiē</l>
	    <l>samē ajjhusirē vā'vi, acirakālakayaṁmi ya</l>
	  </lg>
	</div>
	<div type="section" n="953">
	  <lg n="953">
	    <l>vicchinnē duramōgaḍhē, nāsannē bilavajjiē</l>
	    <l>tasapāṇabīyarahiē, uccārāīṇi vōsirē</l>
	  </lg>
	</div>
	<div type="section" n="954">
	  <lg n="954">
	    <l>ēyāō pañca samiīō, samāsēṇa viyāhiyā</l>
	    <l>ettō ya taō guttīō, vocchāmi anupuvvasō</l>
	  </lg>
	</div>
	<div type="section" n="955">
	  <lg n="955">
	    <l>saccā tahēva mōsā ya, saccamōsā tahēva ya</l>
	    <l>caütthī asaccamōsā ya, managutti caüvvihā</l>
	  </lg>
	</div>
	<div type="section" n="956">
	  <lg n="956">
	    <l>saṁrambhasamārambhē, ārambhē ya tahēva ya</l>
	    <l>manaṁ pavattamāṇaṁ tu, niyattejja jayaṁ jaī</l>
	  </lg>
	</div>
	<div type="section" n="957">
	  <lg n="957">
	    <l>saccā tahēva mōsā ya, saccamōsā tahēva ya</l>
	    <l>caütthī asaccamōsā ya, vaïguttī caüvvihā</l>
	  </lg>
	</div>
	<div type="section" n="958">
	  <lg n="958">
	    <l>saṁrambhasamārambhē, ārambhē ya tahēva ya</l>
	    <l>vayaṁ pavattamāṇaṁ tu niyattejja jayaṁ jaī</l>
	  </lg>
	</div>
	<div type="section" n="959">
	  <lg n="959">
	    <l>ṭhāṇē nisīyaṇē cēva, tahēva ya tuyaṭṭaṇē</l>
	    <l>ullaṅghaṇē pallaṅghaṇē, indiyāṇa ya juñjaṇē</l>
	  </lg>
	</div>
	<div type="section" n="960">
	  <lg n="960">
	    <l>saṁrambhasamārambhē ārambhaṁmi tahēva ya</l>
	    <l>kāyaṁ pavattamāṇaṁ tu, niyattejja jayaṁ jaī</l>
	  </lg>
	</div>
	<div type="section" n="961">
	  <lg n="961">
	    <l>ēyāō pañca samiīō, caraṇassa ya pavattaṇē</l>
	    <l>guttī niyattaṇē'vuttā, asubhatthēsu savvasō</l>
	  </lg>
	</div>
	<div type="section" n="962">
	  <lg n="962">
	    <l>ēāō pavayaṇamāyā, jē sammaṁ āyarē munī</l>
	    <l>sō khippaṁ savvasaṁsārā, vippasuccaī paṇḍiē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- caüviṁsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="25">
	<head>jaṇṇaïjjaṁ</head>
	<div type="section" n="963">
	  <lg n="963">
	    <l>māhaṇakulasambhūō, āsi vippō mahāyasō</l>
	    <l>jāyāī jamajannaṁmi, jayaghōsē tti nāmaō</l>
	  </lg>
	</div>
	<div type="section" n="964">
	  <lg n="964">
	    <l>indiyaggāmaniggāhī, maggagāmī mahāmunī</l>
	    <l>gāmāṇuggāmaṁ rīyantē, pattō vāṇārasiṁ puriṁ</l>
	  </lg>
	</div>
	<div type="section" n="965">
	  <lg n="965">
	    <l>vāṇārasīē bahiyā, ujjāṇaṁmi manōramē</l>
	    <l>phāsuē sejjasanthārē, tattha vāsamuvāgaē</l>
	  </lg>
	</div>
	<div type="section" n="966">
	  <lg n="966">
	    <l>aha tēṇēva kālēṇaṁ, purīē tattha māhaṇē</l>
	    <l>vijayaghōsē tti nāmēṇa, jaṇṇaṁ jayaï vēyavī</l>
	  </lg>
	</div>
	<div type="section" n="967">
	  <lg n="967">
	    <l>aha sē tattha anagārē, māsakkhamaṇapāraṇē</l>
	    <l>vijayaghōsassa jaṇṇaṁmi, bhikkhamaṭṭhā uvaṭṭhiē</l>
	  </lg>
	</div>
	<div type="section" n="968">
	  <lg n="968">
	    <l>samuvaṭṭhiyaṁ tahiṁ santaṁ, jāyagō paḍisēhaē</l>
	    <l>na hu dāhāmi tē bhikkhaṁ, bhikkhū! jāyāhi annaō</l>
	  </lg>
	</div>
	<div type="section" n="969">
	  <lg n="969">
	    <l>jē ya vēyaviū vippā, jannamaṭṭhā ya jē diyā</l>
	    <l>jōisaṅgaviū jē ya, jē ya dhammāṇa pāragā</l>
	  </lg>
	</div>
	<div type="section" n="970">
	  <lg n="970">
	    <l>jē samatthā samuddhattuṁ, paraṁ appāṇamēva ya</l>
	    <l>tēsiṁ annamiṇaṁ dēyaṁ, bhō bhikkhū! savvakāmiyaṁ</l>
	  </lg>
	</div>
	<div type="section" n="971">
	  <lg n="971">
	    <l>sō tattha ēvaṁ paḍisiddhō, jāyagēṇa mahāmunī</l>
	    <l>na vi ruṭṭhō na vi tuṭṭhō, uttamaṭṭhagavēsaō</l>
	  </lg>
	</div>
	<div type="section" n="972">
	  <lg n="972">
	    <l>na'nnaṭṭhaṁ pāṇahēuṁ vā, navi nivvāhaṇāya vā</l>
	    <l>tēsiṁ vimokkhaṇaṭṭhāē, imaṁ  vayaṇamabbavī</l>
	  </lg>
	</div>
	<div type="section" n="973">
	  <lg n="973">
	    <l>navi jāṇāsi vēyamuhaṁ, navi jannāṇa jaṁ muhaṁ</l>
	    <l>nakkhattāṇa muhaṁ jaṁ ca, jaṁ ca dhammāṇa vā muhaṁ</l>
	  </lg>
	</div>
	<div type="section" n="974">
	  <lg n="974">
	    <l>jē samatthā samuddhattuṁ, paraṁ appāṇamēva ya</l>
	    <l>na tē tumaṁ viyāṇāsi, aha jāṇāsi tō bhaṇa</l>
	  </lg>
	</div>
	<div type="section" n="975">
	  <lg n="975">
	    <l>tassa'kkhēvapamokkhaṁ tu, acayantō  tahiṁ diō</l>
	    <l>saparisō pañjalī hōuṁ, pucchaī taṁ mahāmunī</l>
	  </lg>
	</div>
	<div type="section" n="976">
	  <lg n="976">
	    <l>vēyāṇaṁ ca muhaṁ būhi, būhi jannāṇaṁ jaṁ muhaṁ</l>
	    <l>nakkhattāṇa muhaṁ būhi, būhi dhammāṇa vā muhaṁ</l>
	  </lg>
	</div>
	<div type="section" n="977">
	  <lg n="977">
	    <l>jē samatthā samuddhattuṁ, paraṁ appāṇamēva ya</l>
	    <l>ēyaṁ mē saṁsayaṁ savvaṁ, sāhū! kahasu pucchiō</l>
	  </lg>
	</div>
	<div type="section" n="978">
	  <lg n="978">
	    <l>aggihuttamuhā vēyā, jannaṭṭhī vēyasā muhaṁ</l>
	    <l>nakkhattāṇaṁ muhaṁ candō, dhammāṇa kāsavō muhaṁ</l>
	  </lg>
	</div>
	<div type="section" n="979">
	  <lg n="979">
	    <l>jahā candaṁ gahāīyā, ciṭṭhantī pañjalīuḍā</l>
	    <l>vandamāṇā namaṁsantā, uttamaṁ manahāriṇō</l>
	  </lg>
	</div>
	<div type="section" n="980">
	  <lg n="980">
	    <l>ajāṇagā jannavāī, vijjāmāhaṇasampayā</l>
	    <l>mūḍhā sajjhāyatavasā, bhāsacchannā iva'ggiṇō</l>
	  </lg>
	</div>
	<div type="section" n="981">
	  <lg n="981">
	    <l>jō lōē bambhaṇō vuttō aggī va mahiō jahā</l>
	    <l>sayā kusalasandiṭṭhaṁ, taṁ vayaṁ būma māhaṇaṁ</l>
	  </lg>
	</div>
	<div type="section" n="982">
	  <lg n="982">
	    <l>jō na sajjaï āgantuṁ, pavvayantō na sōyaī</l>
	    <l>ramaï ajjavayaṇaṁmi, taṁ vayaṁ būma māhaṇaṁ</l>
	  </lg>
	</div>
	<div type="section" n="983">
	  <lg n="983">
	    <l>jāyarūvaṁ jahāmaṭṭhaṁ, niddhantamalapāvagaṁ</l>
	    <l>rāgadōsabhayāīyaṁ, taṁ vayaṁ būma māhaṇaṁ</l>
	  </lg>
	</div>
	<div type="section" n="984">
	  <lg n="984">
	    <l>tavassiyaṁ kisaṁ dantaṁ avaciyamaṁsasōṇiyaṁ</l>
	    <l>suvvayaṁ pattanivvāṇaṁ, taṁ vayaṁ būma māhaṇaṁ</l>
	  </lg>
	</div>
	<div type="section" n="985">
	  <lg n="985">
	    <l>tasē pāṇē viyāṇettā, saṅgahēṇa ya thāvarē</l>
	    <l>jō na hiṁsaï tivihēṇaṁ, taṁ vayaṁ būma māhaṇaṁ</l>
	  </lg>
	</div>
	<div type="section" n="986">
	  <lg n="986">
	    <l>kōhā vā jaï vā hāsā, lōhā vā jaï vā bhayā</l>
	    <l>musaṁ na vayaī jō u, taṁ vayaṁ būma māhaṇaṁ</l>
	  </lg>
	</div>
	<div type="section" n="987">
	  <lg n="987">
	    <l>cittamantamacittaṁ vā, appaṁ vā jaï vā bahuṁ</l>
	    <l>na giṇhāi adattaṁ jē, taṁ vayaṁ būma māhaṇaṁ</l>
	  </lg>
	</div>
	<div type="section" n="988">
	  <lg n="988">
	    <l>divvamānusatēricchaṁ, jō na sēvaï mēhuṇaṁ</l>
	    <l>manasā kāyavakkēṇaṁ, taṁ vayaṁ būma māhaṇaṁ</l>
	  </lg>
	</div>
	<div type="section" n="989">
	  <lg n="989">
	    <l>jahā pōmaṁ jalē jāyaṁ, nōvalippaï vāriṇā</l>
	    <l>ēvaṁ alittaṁ kāmēhiṁ, taṁ vayaṁ būma māhaṇaṁ</l>
	  </lg>
	</div>
	<div type="section" n="990">
	  <lg n="990">
	    <l>alōluyaṁ muhājīviṁ, anagāraṁ akiñcaṇaṁ</l>
	    <l>asaṁsattaṁ gihatthēsu, taṁ vayaṁ būma māhaṇaṁ ।। 

	    [pra0]	[jahittā puvvasañjōgaṁ, nāisaṅgē ya bandhavē ।

	    jō na sajjaï bhōgēsu, taṁ vayaṁ būma māhaṇaṁ ।]</l>
	  </lg>
	</div>
	<div type="section" n="991">
	  <lg n="991">
	    <l>pasubandhā savvavēyā jaṭṭhaṁ ca pāvakammuṇā</l>
	    <l>na taṁ tāyanti dussīlaṁ, kammāṇi balavanti hi</l>
	  </lg>
	</div>
	<div type="section" n="992">
	  <lg n="992">
	    <l>navi muṇḍiēṇa samaṇō, na oṃkārēṇa bambhaṇō</l>
	    <l>na munī raṇṇavāsēṇaṁ, kusacīrēṇa na tāvasō</l>
	  </lg>
	</div>
	<div type="section" n="993">
	  <lg n="993">
	    <l>samayāē samaṇō hōi, bambhacērēṇa bambhaṇō</l>
	    <l>nāṇēṇa ya munī hōi, tavēṇa hōi tāvasō</l>
	  </lg>
	</div>
	<div type="section" n="994">
	  <lg n="994">
	    <l>kammuṇā bambhaṇō hi, kammuṇā hōi khattiō</l>
	    <l>vaīsō kammuṇā hōi, suddō havaï kammuṇā</l>
	  </lg>
	</div>
	<div type="section" n="995">
	  <lg n="995">
	    <l>ēē pāukarē buddhē, jēhiṁ hōi siṇāyaō</l>
	    <l>savvakammavinimmukkaṁ, taṁ vayaṁ būma māhaṇaṁ</l>
	  </lg>
	</div>
	<div type="section" n="996">
	  <lg n="996">
	    <l>ēvaṁ guṇasamāuttā, jē bhavanti diuttamā</l>
	    <l>tē samatthā samuddhattuṁ, paraṁ appāṇamēva ya</l>
	  </lg>
	</div>
	<div type="section" n="997">
	  <lg n="997">
	    <l>ēvaṁ tu saṁsaē chinnē, vijayaghōsē ya māhaṇē</l>
	    <l>samudāyā tayaṁ taṁ tu, jayaghōsaṁ mahāmuniṁ</l>
	  </lg>
	</div>
	<div type="section" n="998">
	  <lg n="998">
	    <l>tuṭṭhē ya vijayaghōsē, iṇamudāhu kayañjalī</l>
	    <l>māhaṇattaṁ jahābhūyaṁ, suṭṭhu mē uvadaṁsiyaṁ</l>
	  </lg>
	</div>
	<div type="section" n="999">
	  <lg n="999">
	    <l>tubbhē jaïyā jannāṇaṁ, tubbhē vēyaviū viū</l>
	    <l>jōisaṅgaviū tubbhē, tubbhē dhammāṇa pāragā</l>
	  </lg>
	</div>
	<div type="section" n="1000">
	  <lg n="1000">
	    <l>tubbhē samatthā samuddhattuṁ, paraṁ appāṇamēva ya</l>
	    <l>tayanuggahaṁ karēha'mhaṁ, bhikkhēṇaṁ bhikkhu uttamā</l>
	  </lg>
	</div>
	<div type="section" n="1001">
	  <lg n="1001">
	    <l>na kajjaṁ majjha bhikkhēṇaṁ, khippaṁ nikkhamasū diyā!</l>
	    <l>mā bhamihisi bhayāvattē, ghōrē saṁsārasāgarē</l>
	  </lg>
	</div>
	<div type="section" n="1002">
	  <lg n="1002">
	    <l>uvalēvō hōi bhōgēsu, abhōgī nōvalippaï</l>
	    <l>bhōgī bhamaī saṁsārē, abhōgī vippamuccaī</l>
	  </lg>
	</div>
	<div type="section" n="1003">
	  <lg n="1003">
	    <l>ullō sukkō ya dō chūḍhā, gōlayā maṭṭiyāmayā</l>
	    <l>dō'vi āvaḍiyā kuḍḍē, jō ullō sō'ttha laggaī</l>
	  </lg>
	</div>
	<div type="section" n="1004">
	  <lg n="1004">
	    <l>ēvaṁ lagganti dummēhā, jē narā kāmalālasā</l>
	    <l>virattā u na lagganti, jahā sē sukkē gōlaē</l>
	  </lg>
	</div>
	<div type="section" n="1005">
	  <lg n="1005">
	    <l>ēvaṁ sē vijayaghōsē, jayaghōsassa antiē</l>
	    <l>anagārassa nikkhantō, dhammaṁ soccā anuttaraṁ</l>
	  </lg>
	</div>
	<div type="section" n="1006">
	  <lg n="1006">
	    <l>khavittā puvvakammāiṁ, sañjamēṇa tavēṇa ya</l>
	    <l>jayaghōsavijayaghōsā, siddhiṁ pattā anuttaraṁ</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- pañcaviṁsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="26">
	<head>sāmāyārī</head>
	<div type="section" n="1007">
	  <lg n="1007">
	    <l>sāmāyāriṁ pavakkhāmi, savvadukkhavimokkhaṇiṁ</l>
	    <l>jaṁ carittāṇa nigganthā, tiṇṇā saṁsārasāgaraṁ</l>
	  </lg>
	</div>
	<div type="section" n="1008">
	  <lg n="1008">
	    <l>paḍhamā āvassiyā nāma, biiyā ya nisīhiyā</l>
	    <l>āpucchaṇā ya taïyā, caütthī paḍipucchaṇā</l>
	  </lg>
	</div>
	<div type="section" n="1009">
	  <lg n="1009">
	    <l>pañcamī chandaṇā nāma, icchākārō ya chaṭṭhaō</l>
	    <l>sattamō micchākārō u, tahakkārō ya aṭṭhamō</l>
	  </lg>
	</div>
	<div type="section" n="1010">
	  <lg n="1010">
	    <l>abbhuṭṭhāṇaṁ ca navamaṁ, dasamī uvasampayā</l>
	    <l>sā dasaṅgā sāhūṇaṁ, sāmāyārī pavēiyā</l>
	  </lg>
	</div>
	<div type="section" n="1011">
	  <lg n="1011">
	    <l>gamanē āvassiyaṁ kujjā, ṭhāṇē kujjā nisīhiyaṁ</l>
	    <l>āpucchaṇaṁ sayaṅkaraṇē, parakaraṇē paḍipucchāṇaṁ</l>
	  </lg>
	</div>
	<div type="section" n="1012">
	  <lg n="1012">
	    <l>chandaṇā davvajāēṇaṁ, icchākārō ya sāraṇē</l>
	    <l>micchākārō ya nindāē, tahakkārō paḍissuē</l>
	  </lg>
	</div>
	<div type="section" n="1013">
	  <lg n="1013">
	    <l>abbhuṭṭhāṇaṁ gurupūyā, acchaṇē uvasampayā</l>
	    <l>ēvaṁ dupañcasañjuttā, sāmāyārī pavēiyā</l>
	  </lg>
	</div>
	<div type="section" n="1014">
	  <lg n="1014">
	    <l>puvvillaṁmi caübbhāē, āiccaṁmi samuṭṭhiiē</l>
	    <l>bhaṇḍayaṁ paḍilēhittā, vandittā ya taō guruṁ</l>
	  </lg>
	</div>
	<div type="section" n="1015">
	  <lg n="1015">
	    <l>pucchijjā pañjaliuḍō, kiṁ kāyavvaṁ maē ihaṁ?</l>
	    <l>icchaṁ niōiuṁ bhantē!, vēyāvaccē va sajjhāē</l>
	  </lg>
	</div>
	<div type="section" n="1016">
	  <lg n="1016">
	    <l>vēyāvaccē niuttēṇa, kāyavvaṁ agilāyaō</l>
	    <l>sajjhāē vā niuttēṇa, savvadukkhavimokkhaṇē</l>
	  </lg>
	</div>
	<div type="section" n="1017">
	  <lg n="1017">
	    <l>divasassa caürō bhāgē, bhikkhu kujjā viyakkhaṇō</l>
	    <l>taō uttaraguṇē kujjā, dinabhāgēsu caüsu vi</l>
	  </lg>
	</div>
	<div type="section" n="1018">
	  <lg n="1018">
	    <l>paḍhamaṁ pōrisi sajjhāyaṁ, bīyaṁ jhāṇaṁ jhiyāyaī</l>
	    <l>taïyāē bhikkhāyariyaṁ, puṇō caütthīi sajjhāyaṁ</l>
	  </lg>
	</div>
	<div type="section" n="1019">
	  <lg n="1019">
	    <l>āsāḍhē māsē dupayā, pōsē māsē caüppayā</l>
	    <l>cittāsōēsu māsēsu, tippayā havaï pōrisī</l>
	  </lg>
	</div>
	<div type="section" n="1020">
	  <lg n="1020">
	    <l>aṅgulaṁ sattarattēṇaṁ, pakkhēṇaṁ ca duraṅgulaṁ</l>
	    <l>vaḍḍhaē hāyaē vā'vi, māsēṇaṁ caüraṅgulaṁ</l>
	  </lg>
	</div>
	<div type="section" n="1021">
	  <lg n="1021">
	    <l>āsāḍhabahulē pakkhē, bhaddavaē kattiē ya pōsē ya</l>
	    <l>phagguṇavaïsāhēsu ya, boddhavvā ōmarattāō</l>
	  </lg>
	</div>
	<div type="section" n="1022">
	  <lg n="1022">
	    <l>jeṭhṭhāmulē āsāḍhasāvaṇē, chahiṁ aṅgulēhiṁ paḍilēhā</l>
	    <l>aṭṭhahi bīiyatayaṁmi, taïē dasa aṭṭhahiṁ caütthē</l>
	  </lg>
	</div>
	<div type="section" n="1023">
	  <lg n="1023">
	    <l>ratiṁ pi caürō bhāgē, bhikkhū kujjā viyakkhaṇō</l>
	    <l>taō uttaraguṇē kujjā, rāibhāēsu caüsu vi</l>
	  </lg>
	</div>
	<div type="section" n="1024">
	  <lg n="1024">
	    <l>paḍhamaṁ pōrisi sajjhāyaṁ, bīyaṁ jhāṇaṁ jhiyāyaī</l>
	    <l>taïyāē niddamokkhaṁ tu, caütthī bhujjō vi sajjhāyaṁ</l>
	  </lg>
	</div>
	<div type="section" n="1025">
	  <lg n="1025">
	    <l>jaṁ nēi jayā rattiṁ, nakkhattaṁ taṁmi nahacaübbhāē</l>
	    <l>sampattē viramejjā, sajjhāyaṁ paōsakālaṁmi</l>
	  </lg>
	</div>
	<div type="section" n="1026">
	  <lg n="1026">
	    <l>tammēva ya nakkhattē, gayaṇaṁ caübbhāga sāvasēsaṁmi</l>
	    <l>vērattiyampi kālaṁ, paḍilēhittā munī kujjā</l>
	  </lg>
	</div>
	<div type="section" n="1027">
	  <lg n="1027">
	    <l>puvvillaṁmi caübbhāē, paḍilēhittāṇa bhaṇḍayaṁ</l>
	    <l>guruṁ vandittu sajjhāyaṁ, kujjā dukkhavimokkhaṇaṁ</l>
	  </lg>
	</div>
	<div type="section" n="1028">
	  <lg n="1028">
	    <l>pōrisīē caübbhāē, vandittāṇaṁ taō guruṁ</l>
	    <l>apaḍikkamittā kālassa, bhāyaṇaṁ paḍilēhaē</l>
	  </lg>
	</div>
	<div type="section" n="1029">
	  <lg n="1029">
	    <l>muhapottiṁ paḍilēhittā, paḍilēhijja gocchagaṁ</l>
	    <l>gocchagalaïyaṅguliō, vatthāiṁ paḍilēhaē</l>
	  </lg>
	</div>
	<div type="section" n="1030">
	  <lg n="1030">
	    <l>uḍḍhaṁ thiraṁ aturiyaṁ, puvvaṁ tā vatthamēva paḍilēhē</l>
	    <l>tō biiyaṁ papphōḍē, taïyaṁ ca puṇō pamajjijjā</l>
	  </lg>
	</div>
	<div type="section" n="1031">
	  <lg n="1031">
	    <l>anaccāviyaṁ avaliyaṁ, anānubandhiṁ amōsaliṁ cēva</l>
	    <l>chappurimā nava khōḍā, pāṇīpāṇivisōhaṇaṁ</l>
	  </lg>
	</div>
	<div type="section" n="1032">
	  <lg n="1032">
	    <l>ārabhaḍā saṁmaddā, vajjēyavvā ya mōsalī taïyā</l>
	    <l>papphōḍaṇā caütthī, vikkhittā vēiyā chaṭṭhī</l>
	  </lg>
	</div>
	<div type="section" n="1033">
	  <lg n="1033">
	    <l>pasiḍhilapalambalōlā, ēgāmōsā anēgarūvadhuṇā</l>
	    <l>kuṇaï pamāṇi pamāyaṁ, saṅkiya gaṇaṇōvagaṁ kujjā</l>
	  </lg>
	</div>
	<div type="section" n="1034">
	  <lg n="1034">
	    <l>anūnāirittapaḍilēhā, avivaccāsā tahēva ya</l>
	    <l>paḍhamaṁ payaṁ pasatthaṁ, sēsāṇi u appasatthāiṁ</l>
	  </lg>
	</div>
	<div type="section" n="1035">
	  <lg n="1035">
	    <l>paḍilēhaṇaṁ kuṇantō, mihō kahaṁ kuṇaï janavayakahaṁ vā</l>
	    <l>dēi va paccakkhāṇaṁ, vāēi sayaṁ paḍicchaï vā</l>
	  </lg>
	</div>
	<div type="section" n="1036">
	  <lg n="1036">
	    <l>puḍhavī-āukkāē, tēū-vāū-vaṇassaï-tasāṇaṁ</l>
	    <l>paḍilēhaṇā apamattō, chaṇhaṁ pi virāhaō hōi</l>
	  </lg>
	</div>
	<div type="section" n="1037">
	  <lg n="1037">
	    <l>taïyāē pōrisīē, bhattaṁ pānaṁ gavēsaē</l>
	    <l>chaṇhaṁ annatarāgaṁmi, kāraṇaṁmi samuṭṭhiē</l>
	  </lg>
	</div>
	<div type="section" n="1038">
	  <lg n="1038">
	    <l>vēyaṇa vēyāvaccē, iriyaṭṭhāē ya sañjamaṭṭhāē</l>
	    <l>taha pāṇavattiyāē, chaṭṭhaṁ puṇa dhammacintāē</l>
	  </lg>
	</div>
	<div type="section" n="1039">
	  <lg n="1039">
	    <l>nigganthō dhiimantō, nigganthī vi na karejja chahiṁ cēva</l>
	    <l>ṭhāṇēhiṁ u imēhiṁ, aṇaïkkamaṇā ya sē hōi</l>
	  </lg>
	</div>
	<div type="section" n="1040">
	  <lg n="1040">
	    <l>āyaṅkē uvasaggē, titikkhayā bambhacēraguttīsu</l>
	    <l>pāṇidayā tavahēuṁ, sarīvocchēyaṇaṭṭhāē</l>
	  </lg>
	</div>
	<div type="section" n="1041">
	  <lg n="1041">
	    <l>avasēsaṁ bhaṇḍagaṁ gijjhā, cakkhusā paḍilēhaē</l>
	    <l>paramaddhajōyaṇāō, vihāraṁ viharē munī</l>
	  </lg>
	</div>
	<div type="section" n="1042">
	  <lg n="1042">
	    <l>caütthīē pōrisīē, nikkhivittāṇa bhāyaṇaṁ</l>
	    <l>sajjhāyaṁ ca taō kujjā, savvabhāvavibhāvaṇaṁ</l>
	  </lg>
	</div>
	<div type="section" n="1043">
	  <lg n="1043">
	    <l>pōrisīē caübbhāē, vandittāṇa taō guruṁ</l>
	    <l>paḍikkamittā kālassa, sejjaṁ tu paḍilēhaē</l>
	  </lg>
	</div>
	<div type="section" n="1044">
	  <lg n="1044">
	    <l>pāsavaṇuccārabhūmiṁ ca, paḍilēhijjā jayaṁ jaī</l>
	    <l>kāussaggaṁ taō kujjā, savvadukkhavimokkhaṇaṁ</l>
	  </lg>
	</div>
	<div type="section" n="1045">
	  <lg n="1045">
	    <l>dēvasiyaṁ ca aīyāraṁ, cintijjā anupuvvasō</l>
	    <l>nāṇē ya daṁsaṇē cēva, carittaṁmi tahēva ya</l>
	  </lg>
	</div>
	<div type="section" n="1046">
	  <lg n="1046">
	    <l>pāriya kāussaggō, vandittāṇa taō guruṁ</l>
	    <l>dēvasiyaṁ tu aīyāraṁ, ālōejja jahakkammaṁ</l>
	  </lg>
	</div>
	<div type="section" n="1047">
	  <lg n="1047">
	    <l>paḍikkamittāṇa nissallō, vandittāṇa taō guruṁ</l>
	    <l>kāussaggaṁ taō kujjā, savvadukkhavimokkhaṇaṁ</l>
	  </lg>
	</div>
	<div type="section" n="1048">
	  <lg n="1048">
	    <l>siddhāṇaṁ santhavaṁ kiccā vandittāṇa taō guruṁ</l>
	    <l>thuimaṅgalaṁ ca kāūṇaṁ, kālaṁ sampaḍilēhaē</l>
	  </lg>
	</div>
	<div type="section" n="1049">
	  <lg n="1049">
	    <l>paḍhamaṁ pōrisi sajjhāyaṁ, biiyaṁ jhāṇaṁ jhiyāyaī</l>
	    <l>taïyāē niddamokkhaṁ tu, sajjhāyaṁ tu caütthiē</l>
	  </lg>
	</div>
	<div type="section" n="1050">
	  <lg n="1050">
	    <l>pōrisīē caütthīē, kālaṁ tu paḍilēhiē</l>
	    <l>sajjhāyaṁ tu taō kujjā, abōhantō asañjaē</l>
	  </lg>
	</div>
	<div type="section" n="1051">
	  <lg n="1051">
	    <l>pōrisīē caübbhāē, vandittāṇa taō guruṁ</l>
	    <l>paḍikkamittu kālassa kālaṁ tu paḍilēhaē</l>
	  </lg>
	</div>
	<div type="section" n="1052">
	  <lg n="1052">
	    <l>āgaē kāyavōssaggē, savvadukkhavimokkhaṇē</l>
	    <l>kāussaggaṁ taō kujjā, savvadukkhavimokkhaṇaṁ</l>
	  </lg>
	</div>
	<div type="section" n="1053">
	  <lg n="1053">
	    <l>rāiyaṁ ca aīyāraṁ, cintijja anupuvvasō</l>
	    <l>nāṇaṁmi daṁsaṇaṁmi ya, carittaṁmi tavaṁmi ya</l>
	  </lg>
	</div>
	<div type="section" n="1054">
	  <lg n="1054">
	    <l>pāriyakāussaggō, vandittāṇa taō guruṁ</l>
	    <l>rāiyaṁ tu aīyāraṁ, ālōejja jahakkammaṁ</l>
	  </lg>
	</div>
	<div type="section" n="1055">
	  <lg n="1055">
	    <l>paḍikkamittu nissallō, vandittāṇa taō guruṁ</l>
	    <l>kāussaggaṁ taō kujjā, savvadukkhavimokkhaṇaṁ</l>
	  </lg>
	</div>
	<div type="section" n="1056">
	  <lg n="1056">
	    <l>kiṁ tavaṁ paḍivajjāmi?, ēvaṁ tattha vicintaē</l>
	    <l>kāussaggaṁ tu pārittā, karijjā jinasanthavaṁ</l>
	  </lg>
	</div>
	<div type="section" n="1057">
	  <lg n="1057">
	    <l>pāriyakāussaggō, vandittāṇa taō guruṁ</l>
	    <l>tavaṁ sampaḍivajjettā, kujjā siddhāṇa santhavaṁ</l>
	  </lg>
	</div>
	<div type="section" n="1058">
	  <lg n="1058">
	    <l>ēsā sāmāyārī, samāsēṇa viyāhiyā</l>
	    <l>jaṁ carittā bahū jīvā, tiṇṇā saṁsārasāgaraṁ</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- chavvīṁsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="27">
	<head>khaluṅkijjaṁ</head>
	<div type="section" n="1059">
	  <lg n="1059">
	    <l>thērē gaṇaharē gaggē, munī āsi visāraē</l>
	    <l>āiṇṇē gaṇibhāvaṁmi, samāhiṁ paḍisandhaē</l>
	  </lg>
	</div>
	<div type="section" n="1060">
	  <lg n="1060">
	    <l>vahaṇē vahamāṇassa, kantāraṁ aïvattaī</l>
	    <l>jōgē vahamāṇassa, saṁsārō aïvattaī</l>
	  </lg>
	</div>
	<div type="section" n="1061">
	  <lg n="1061">
	    <l>khaluṅkē jō u jōēi, vihammāṇō kilissaī</l>
	    <l>asamāhiṁ ca vēēi, tottaō ya sē bhajjaī</l>
	  </lg>
	</div>
	<div type="section" n="1062">
	  <lg n="1062">
	    <l>ēgaṁ ḍasaï pucchaṁmi, ēgaṁ vindhaï'bhikkhaṇaṁ</l>
	    <l>ēgō bhañjaï samilaṁ, ēgō uppahapaṭṭhiō</l>
	  </lg>
	</div>
	<div type="section" n="1063">
	  <lg n="1063">
	    <l>ēgō paḍaï pāsēṇaṁ, nivēsaï nivijjaī</l>
	    <l>ukkuddaï upphiḍaï, saḍhē bālagavī vaē</l>
	  </lg>
	</div>
	<div type="section" n="1064">
	  <lg n="1064">
	    <l>māī muddhēṇa paḍaï, kuddhē gacchaï paḍippahaṁ</l>
	    <l>mayalakkhēṇa ciṭṭhaī, vēgēṇa ya pahāvaī</l>
	  </lg>
	</div>
	<div type="section" n="1065">
	  <lg n="1065">
	    <l>chinnālē chindaī sēlliṁ, duddantō bhañjaē jugaṁ</l>
	    <l>sē'vi ya sussuyāittā, ujjāhittā palāyaē</l>
	  </lg>
	</div>
	<div type="section" n="1066">
	  <lg n="1066">
	    <l>khaluṅkā jārisā jojjā, dussīsā vi hu tārisā</l>
	    <l>jōiyā dhammajāṇaṁmi, bhajjantī dhiidubbalā</l>
	  </lg>
	</div>
	<div type="section" n="1067">
	  <lg n="1067">
	    <l>iḍhḍhīgāraviē ēgē, ēgē'ttha rasagāravē</l>
	    <l>sāyāgāraviē ēgē, ēgē sucirakōhaṇē</l>
	  </lg>
	</div>
	<div type="section" n="1068">
	  <lg n="1068">
	    <l>bhikkhā''lasiē ēgē, ēgē ōmāṇabhīruē thaddhē</l>
	    <l>ēgē ca anusāsaṁmi, hēūhiṁ kāraṇēhi ya</l>
	  </lg>
	</div>
	<div type="section" n="1069">
	  <lg n="1069">
	    <l>sō vi antarabhāsillō, dōsamēva pakuvvaī</l>
	    <l>āyariyāṇaṁ tu vayaṇaṁ, paḍikūlēi abhikkhaṇaṁ</l>
	  </lg>
	</div>
	<div type="section" n="1070">
	  <lg n="1070">
	    <l>na sā mamaṁ viyāṇāi, na vi sā majjha dāhiī</l>
	    <l>niggayā hōhiī mannē, sāhū annō'ttha vajjaü</l>
	  </lg>
	</div>
	<div type="section" n="1071">
	  <lg n="1071">
	    <l>pēsiyā paliuñcanti, tē pariyanti samantaō</l>
	    <l>rāyaveṭṭhiṁ ca mannantā, karenti bhiuḍiṁ muhē</l>
	  </lg>
	</div>
	<div type="section" n="1072">
	  <lg n="1072">
	    <l>vāiyā saṅgahiyā cēva, bhattapāṇēhiṁ pōsiyā</l>
	    <l>jāyapakkhā jahā haṁsā, pakkamanti disō disiṁ</l>
	  </lg>
	</div>
	<div type="section" n="1073">
	  <lg n="1073">
	    <l>aha sārahī vicintēi, khaluṅkēhiṁ samāgaō</l>
	    <l>kiṁ majjhaṁ duṭṭhasīsēhiṁ?, appā mē avasīyaī</l>
	  </lg>
	</div>
	<div type="section" n="1074">
	  <lg n="1074">
	    <l>jārisā mama sīsā u, tārisā galigaddahā</l>
	    <l>galigaddahē jahittāṇaṁ, daḍhaṁ pagiṇhaī tavaṁ</l>
	  </lg>
	</div>
	<div type="section" n="1075">
	  <lg n="1075">
	    <l>miumaddavasampannō, gambhīrō susamāhiō</l>
	    <l>viharaï mahiṁ mahappā, sīlabhūēṇa appaṇā</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- sattāvīsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="28">
	<head>mokkhamaggagaī</head>
	<div type="section" n="1076">
	  <lg n="1076">
	    <l>mokkhamaggagaïṁ taccaṁ, suṇēha jinabhāsiyaṁ</l>
	    <l>caükāraṇasañjuttaṁ, nāṇadaṁsaṇalakkhaṇaṁ</l>
	  </lg>
	</div>
	<div type="section" n="1077">
	  <lg n="1077">
	    <l>nāṇaṁ ca daṁsaṇaṁ cēva, carittaṁ ca tavō tahā</l>
	    <l>ēsa maggu tti pannattō, jiṇēhiṁ varadaṁsihiṁ</l>
	  </lg>
	</div>
	<div type="section" n="1078">
	  <lg n="1078">
	    <l>nāṇaṁ ca daṁsaṇaṁ cēva, carittaṁ ca tavō tahā</l>
	    <l>ēyaṁ maggamanuppattā, jīvā gacchanti suggaī</l>
	  </lg>
	</div>
	<div type="section" n="1079">
	  <lg n="1079">
	    <l>tattha pañcavihaṁ nāṇaṁ, suyaṁ ābhinibōhiyaṁ</l>
	    <l>ōhināṇaṁ tu taïyaṁ, maṇanāṇaṁ ca kēvalaṁ</l>
	  </lg>
	</div>
	<div type="section" n="1080">
	  <lg n="1080">
	    <l>ēyaṁ pañcavihaṁ nāṇaṁ, davvāṇa ya guṇāṇa ya</l>
	    <l>pajjavāṇaṁ ca savvēsiṁ, nāṇaṁ nāṇīhiṁ dēsiyaṁ</l>
	  </lg>
	</div>
	<div type="section" n="1081">
	  <lg n="1081">
	    <l>guṇāṇaṁ āsaō davvaṁ, ēgadavvassiyā guṇā</l>
	    <l>lakkhaṇaṁ pajjavāṇaṁ tu, ubhaō assiyā bhavē</l>
	  </lg>
	</div>
	<div type="section" n="1082">
	  <lg n="1082">
	    <l>dhammō ahammō āgāsaṁ, kālō puggala-jantavō</l>
	    <l>ēsa lōgō tti pannattō, jiṇēhiṁ varadaṁsihiṁ</l>
	  </lg>
	</div>
	<div type="section" n="1083">
	  <lg n="1083">
	    <l>dhammō ahammō āgāsaṁ, davvaṁ ikkikkamāhiyaṁ</l>
	    <l>anantāṇi ya davvāṇi, kālō puggalajantavō</l>
	  </lg>
	</div>
	<div type="section" n="1084">
	  <lg n="1084">
	    <l>gaïlakkhaṇō u dhammō, ahammō ṭhāṇalakkhaṇō</l>
	    <l>bhāyaṇaṁ savvadavvāṇaṁ, nahaṁ ōgāhalakkhaṇaṁ</l>
	  </lg>
	</div>
	<div type="section" n="1085">
	  <lg n="1085">
	    <l>vattaṇālakkhaṇō kālō, jīvō uvaōgalakkhaṇō</l>
	    <l>nāṇēṇaṁ daṁsaṇēṇaṁ ca, suhēṇa ya duhēṇa ya</l>
	  </lg>
	</div>
	<div type="section" n="1086">
	  <lg n="1086">
	    <l>nāṇaṁ ca daṁsaṇaṁ cēva, carittaṁ ca tavō tahā</l>
	    <l>vīriyaṁ uvaōgō ya, ēyaṁ jīvassa lakkhaṇaṁ</l>
	  </lg>
	</div>
	<div type="section" n="1087">
	  <lg n="1087">
	    <l>saddandhayāra-ujjōō, pabhā chāyā''tavō i vā</l>
	    <l>vaṇṇarasagandhaphāsā, puggalāṇaṁ tu lakkhaṇaṁ</l>
	  </lg>
	</div>
	<div type="section" n="1088">
	  <lg n="1088">
	    <l>ēgattaṁ ca puhattaṁ ca, saṅkhā saṇṭhāṇamēva ya</l>
	    <l>sañjōgā ya vibhāgā ya, pajjavāṇaṁ tu lakkhaṇaṁ</l>
	  </lg>
	</div>
	<div type="section" n="1089">
	  <lg n="1089">
	    <l>jīvā'jīvā ya bandhō ya, puṇṇaṁ pāvā''savō tahā</l>
	    <l>saṁvarō nijjarā mokkhō, santēṇa tahiyā nava</l>
	  </lg>
	</div>
	<div type="section" n="1090">
	  <lg n="1090">
	    <l>tahiyāṇaṁ tu bhāvāṇaṁ, sabbhāvē uvaēsaṇaṁ</l>
	    <l>bhāvēṇaṁ saddahantassa, sammattaṁ, taṁ viyāhiyaṁ</l>
	  </lg>
	</div>
	<div type="section" n="1091">
	  <lg n="1091">
	    <l>nisagguvaēsaruī, āṇāruī sutta-bīyaruimēva</l>
	    <l>abhigama-vitthāraruī, kiriyā-saṅkhēva dhammaruī</l>
	  </lg>
	</div>
	<div type="section" n="1092">
	  <lg n="1092">
	    <l>bhūyatthēṇāhigayā, jīvā'jīvā ya puṇṇa pāvaṁ ca</l>
	    <l>saha saṁmuiyāsava saṁvarō, rōēi u nissaggō</l>
	  </lg>
	</div>
	<div type="section" n="1093">
	  <lg n="1093">
	    <l>jō jinadiṭṭhē bhāvē, caüvvihē saddahāi sayamēva</l>
	    <l>ēmēva nannaha tti ya, sa nisaggaruī tti nāyavvō</l>
	  </lg>
	</div>
	<div type="section" n="1094">
	  <lg n="1094">
	    <l>ēē cēva u bhāvē, uvaïṭṭhē jō parēṇa saddahaī</l>
	    <l>chaümatthēṇa jiṇēṇa va, uvaēsarui tti nāyavvō</l>
	  </lg>
	</div>
	<div type="section" n="1095">
	  <lg n="1095">
	    <l>rāgō dōsō mōhō, annāṇaṁ jassa avagayaṁ hōi</l>
	    <l>āṇāē rōyantō, sō khalu āṇāruī nāmaṁ</l>
	  </lg>
	</div>
	<div type="section" n="1096">
	  <lg n="1096">
	    <l>jō suttamahijjantō, suēṇa ōgāhaī u sammattaṁ</l>
	    <l>aṅgēṇa bahirēṇa va, sō suttaruī tti nāyavvō</l>
	  </lg>
	</div>
	<div type="section" n="1097">
	  <lg n="1097">
	    <l>ēgēṇa anēgāiṁ, payāiṁ jō pasaraī u sammattaṁ</l>
	    <l>udaē vva tēllabindū, sō bīyaruī tti nāyavvō</l>
	  </lg>
	</div>
	<div type="section" n="1098">
	  <lg n="1098">
	    <l>sō hōi abhigamaruī, suyanāṇaṁ jassa atthaō diṭṭhaṁ</l>
	    <l>ekkārasa aṅgāiṁ, païṇṇagaṁ diṭṭhivāō ya</l>
	  </lg>
	</div>
	<div type="section" n="1099">
	  <lg n="1099">
	    <l>davvāṇa savvabhāvā, savvapamāṇēhiṁ jassa uvaladdhā</l>
	    <l>savvāhiṁ nayavihīhiṁ, vitthārarui tti nāyavvō</l>
	  </lg>
	</div>
	<div type="section" n="1100">
	  <lg n="1100">
	    <l>daṁsaṇanāṇacarittē, tavavinaē saccasamiiguttīsu</l>
	    <l>jō kiriyābhāvaruī, sō khalu kiriyāruī nāma</l>
	  </lg>
	</div>
	<div type="section" n="1101">
	  <lg n="1101">
	    <l>anabhiggahiyakudiṭṭhī, saṅkhēvarui tti hōi nāyavvō</l>
	    <l>avisāraō pavayaṇē, aṇabhiggahiō ya sēsēsu</l>
	  </lg>
	</div>
	<div type="section" n="1102">
	  <lg n="1102">
	    <l>jō atthikāyadhammaṁ, suyadhammaṁ khalu carittadhammaṁ ca</l>
	    <l>saddahaï jiṇābhihiyaṁ, sō dhammarui tti nāyavvō</l>
	  </lg>
	</div>
	<div type="section" n="1103">
	  <lg n="1103">
	    <l>paramatthasanthavō vā, sudiṭṭhaparamatthasēvaṇaṁ vā vi</l>
	    <l>vāvannakudaṁsaṇavajjaṇā, ya sammattasaddahaṇā</l>
	  </lg>
	</div>
	<div type="section" n="1104">
	  <lg n="1104">
	    <l>natthi carittaṁ sammattavihūṇaṁ, daṁsaṇē u bhaïyavvaṁ</l>
	    <l>sammattacarittāiṁ, jugavaṁ puvvaṁ va sammattaṁ</l>
	  </lg>
	</div>
	<div type="section" n="1105">
	  <lg n="1105">
	    <l>nādaṁsaṇissa nāṇaṁ, nāṇēṇa viṇā na hunti caraṇaguṇā</l>
	    <l>aguṇissa natthi mokkhō, natthi amokkhassa nivvāṇaṁ</l>
	  </lg>
	</div>
	<div type="section" n="1106">
	  <lg n="1106">
	    <l>nissaṅkiya-nikkaṅkhiya-nivvitigicchā amūḍhadiṭṭhī ya</l>
	    <l>uvavūha thirīkaraṇē, vacchalla pabhāvaṇē aṭṭha</l>
	  </lg>
	</div>
	<div type="section" n="1107">
	  <lg n="1107">
	    <l>sāmāiya'ttha paḍhamaṁ, chēdōvaṭṭhāvaṇaṁ bhavē bīyaṁ</l>
	    <l>parihāravisuddhīyaṁ, suhumaṁ taha samparāyaṁ ca</l>
	  </lg>
	</div>
	<div type="section" n="1108">
	  <lg n="1108">
	    <l>akasāyaṁ ahakkhāyaṁ, chaümatthassa jinassa vā</l>
	    <l>ēyaṁ cayarittakaraṁ, cārittaṁ hōi āhiyaṁ</l>
	  </lg>
	</div>
	<div type="section" n="1109">
	  <lg n="1109">
	    <l>tavō ya duvihō vuttō, bāhiraṁ'bbhantarō tahā</l>
	    <l>bāhirō chavvihō vuttō, ēvamabbhintarō tavō</l>
	  </lg>
	</div>
	<div type="section" n="1110">
	  <lg n="1110">
	    <l>nāṇēṇa jāṇaī bhāvē, daṁsaṇēṇa ya saddahē</l>
	    <l>carittēṇa nigiṇhāi, tavēṇa parisujjhaī</l>
	  </lg>
	</div>
	<div type="section" n="1111">
	  <lg n="1111">
	    <l>khavettā puvvakammāiṁ, sañjamēṇa tavēṇa ya</l>
	    <l>savvadukkhapahīṇaṭṭhā, pakkamanti mahēsiṇō</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- aṭṭhāvīsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="29">
	<head>sammattaparakkamē</head>
	<div type="section" n="1112">
	  <p>
	    <s>suyaṁ mē āusaṁ! tēṇa bhagavayā ēvamakkhāyaṁ.</s>
	    <s>iha khalu sammattaparakkamē nāma ajjhayaṇē samaṇēṇaṁ bhagavayā mahāvīrēṇaṁ kāsavēṇaṁ pavēiē, jaṁ sammaṁ saddahaïttā pattiyāittā rōyaïttā phāsittā pālaïttā tīritā kittaïttā sōhaïttā ārāhittā āṇāē anupālaïttā bahavē jīvā sijjhanti bujjhanti muccanti parinivvāyanti savvadukkhāṇamantaṁ karenti.</s>
	  </p>
	</div>
	<div type="section" n="1113">
	  <p>
	    <s>tassa ṇaṁ ayamaṭṭhē ēvammāhijjaï, taṁ jahāḥ- saṁvēgē, nivvēē, dhammasaddhā, gurusāhammiyasussūsaṇayā, ālōyaṇayā, nindaṇayā, garihaṇayā, sāmāiē, caüvvīsatthaē, vandaṇaē, paḍikkamaṇē, kāussaggē, paccakkhāṇē, thayathuīmaṅgalē, kālapaḍilēhaṇayā, pāyacchittakaraṇē, khamāvayaṇayā, sajjhāē, vāyaṇayā, paḍipucchaṇayā, pariyaṭṭaṇayā, aṇuppēhā, dhammakahā, suyassa ārāhaṇayā, ēgaggamanasaṁnivēsaṇayā, sañjamē, tavē, vōdāṇē, suhasāē, appaḍibaddhayā, vivittasayaṇāsaṇasēvaṇayā, viṇiyaṭṭaṇayā, sambhōgapaccakkhāṇē, uvahipaccakkhāṇē, āhārapaccakkhāṇē,....</s>
	    <s>kasāyapaccakkhāṇē, jōgapaccakkhāṇē, sarīrapaccakkhāṇē, sahāyapaccakkhāṇē, bhattapaccakkhāṇē, sabbhāvapaccakkhāṇē, paḍirūvaṇayā, vēyāvaccē, savvaguṇasampannayā, vīyarāgayā, khantī, muttī, maddavē, ajjavē, bhāvasaccē, karaṇasaccē, jōgasaccē, managuttayā, vayaguttayā, kāyaguttayā, manasamādhāraṇayā, vayasamādhāraṇayā, kāyasamādhāraṇayā, nāṇasampannayā, daṁsaṇasampannayā, carittasampannayā, sōindiyaniggahē, cakkhindiyaniggahē, ghāṇindiyaniggahē, jibbhindiyaniggahē, phāsindiyaniggahē, kōhavijaē, mānavijaē, māyāvijaē, lōhavijaē, pejjadōsamicchādaṁsaṇavijaē, sēlēsī, akammayā.</s>
	  </p>
	</div>
	<div type="section" n="1114">
	  <p>
	    <s>saṁvēgēṇaṁ bhantē! jīvē kiṁ jaṇayaï? saṁvēgēṇaṁ anuttaraṁ dhammasaddhaṁ jaṇayaï.</s>
	    <s>anuttarāē dhammasaddhāē saṁvēgaṁ havvamāgacchaï.</s>
	    <s>anantānubandhikōhamānamāyālobhē khavēi.</s>
	    <s>navaṁ ca kammaṁ na bandhaï.</s>
	    <s>tappaccaïyaṁ ca ṇaṁ micchattavisōhiṁ kāūṇa daṁsaṇārāhaē bhavaï.</s>
	    <s>daṁsaṇavisōhīē ya ṇaṁ visuddhāē atthēgaïē tēṇēva ṇaṁ bhavaggahaṇēṇaṁ sijjhanti bujjhanti vimuccanti parinivvāyanti savvadukkhāṇamantaṁ karenti.</s>
	    <s>visōhīē ya ṇaṁ visuddhāē taccaṁ puṇō bhavaggahaṇaṁ nāikkamaï.</s>
	  </p>
	</div>
	<div type="section" n="1115">
	  <p>
	    <s>nivvēēṇaṁ bhantē jīvē kiṁ jaṇayaï? nivvēēṇaṁ divvamāṇusa tēricchiēsu kāmabhōgēsu nivvēyaṁ havvamāgacchaï.</s>
	    <s>savvavisaēsu virajjaï.</s>
	    <s>savvavisaēsu virajjamāṇē ārambhapariccāyaṁ karēi.</s>
	    <s>ārambhapariccāya karēmāṇē saṁsāramaggaṁ vocchindaï, siddhimaggaṁ paḍivannē ya havaï.</s>
	  </p>
	</div>
	<div type="section" n="1116">
	  <p>
	    <s>dhammasaddhāē ṇaṁ bhantē! jīvē kiṁ jaṇayaï? dhammasaddhāē ṇaṁ sāyāsokkhēsu rajjamāṇē virajjaï.</s>
	    <s>āgāradhammaṁ ca ṇaṁ cayaï anagāriē ṇaṁ jīvē sārīramānasāṇaṁ dukkhāṇaṁ chēyaṇabhēyaṇa sañjōgāīṇaṁ vocchēyaṁ karēi avvābāhaṁ ca suhaṁ nivvattēi.</s>
	  </p>
	</div>
	<div type="section" n="1117">
	  <p>
	    <s>gurusāhammiyasussūsaṇāē ṇaṁ bhantē! jīvē kiṁ jaṇayaï? gurusāhammiyasussūsaṇāē ṇaṁ vinayapaḍivattiṁ jaṇayaï.</s>
	    <s>vinayapaḍivannē ya ṇaṁ jīvē anaccāsāyaṇasīlē nēraïyatirikkhajōṇiya maṇussadēva-duggaīō nirumbhaī.</s>
	    <s>vaṇṇasañjalaṇabhattibahumānayāē māṇussadēvagaīō nibandhaī, siddhiṁ soggaïṁ ca visōhēi.</s>
	    <s>pasatthāiṁ ca ṇaṁ vinayamūlāiṁ savvakajjāiṁ sāhēi.</s>
	    <s>annē ya bahavē jīvē viṇiittā bhavaï.</s>
	  </p>
	</div>
	<div type="section" n="1118">
	  <p>
	    <s>ālōyaṇāē ṇaṁ bhantē! jīvē kiṁ jaṇayaï? ālōyaṇāē ṇaṁ māyāniyāṇa-micchādaṁsaṇa-sallāṇaṁ mokkhamaggavigghāṇaṁ anantasaṁsārabandhaṇāṇaṁ uddharaṇaṁ karēi.</s>
	    <s>ujjubhāvaṁ ca jaṇayaï.</s>
	    <s>ujjubhāva-paḍivannē ya ṇaṁ jīvē amāī itthīvēyaṁ napuṁsagavēyaṁ ca na bandhaï.</s>
	    <s>puvvabaddhaṁ ca ṇaṁ nijjarēi.</s>
	  </p>
	</div>
	<div type="section" n="1119">
	  <p>
	    <s>nindaṇayāē ṇaṁ bhantē! jīvē kiṁ jaṇayaï? nindaṇayāē ṇaṁ pacchāṇutāvaṁ jaṇayaï.</s>
	    <s>pacchāṇutāvēṇaṁ virajjamāṇē karaṇaguṇaseḍhiṁ paḍivajjaï.</s>
	    <s>karaṇaguṇaseḍhīpaḍivannē ya ṇaṁ anagārē mōhaṇijjaṁ kammaṁ ugghāēi.</s>
	  </p>
	</div>
	<div type="section" n="1120">
	  <p>
	    <s>garahaṇayāē ṇaṁ bhantē! jīvē kiṁ jaṇayaï? garahaṇayāēṇaṁ apurakkāraṁ jaṇayaï.</s>
	    <s>apurakkāragaē ṇaṁ jīvē appasatthēhintō jōgēhintō niyattēi, pasatthē ya paḍivajjaï.</s>
	    <s>pasatthajōgaṁ paḍivannē ya ṇaṁ anagārē anantaghāipajjavē khavēi.</s>
	  </p>
	</div>
	<div type="section" n="1121">
	  <p>
	    <s>sāmāiēṇaṁ bhantē! jīvē kiṁ jaṇayaï? sāmāiēṇaṁ sāvajjajōgaviraïṁ jaṇayaï.</s>
	  </p>
	</div>
	<div type="section" n="1122">
	  <p>
	    <s>caüvvīsatthaēṇaṁ bhantē! jīvē kiṁ jaṇayaï? caüvīsatthaēṇaṁ daṁsaṇavisōhiṁ jaṇayaï.</s>
	  </p>
	</div>
	<div type="section" n="1123">
	  <p>
	    <s>vandanaēṇaṁ bhantē! jīvē kiṁ jaṇayaï? vandaṇaēṇaṁ nīyāgōyaṁ kammaṁ khavēi.</s>
	    <s>uccāgōyaṁ kammaṁ nibandhaï.</s>
	    <s>sōhaggaṁ ca ṇaṁ apaḍihayaṁ āṇāphalaṁ nivvattēi.</s>
	    <s>dāhiṇabhāvaṁ ca ṇaṁ jaṇayaï.</s>
	  </p>
	</div>
	<div type="section" n="1124">
	  <p>
	    <s>paḍikkamaṇēṇaṁ bhantē! jīvē kiṁ jaṇayaï? paḍikkamaṇēṇaṁ vayachiddāṇi pihēi.</s>
	    <s>pihiyavayachiddē puṇa jīvē niruddhāsavē asabalacarittē aṭṭhasu pavayaṇamāyāsu uvaüttē apuhattē suppaṇihiē viharaï.</s>
	  </p>
	</div>
	<div type="section" n="1125">
	  <p>
	    <s>kāusaggēṇaṁ bhantē! jīvē kiṁ jaṇayaï? kāu0 tīyapaḍuppannaṁ pāyacchittaṁ visōhēi.</s>
	    <s>visuddhapāyacchittē ya jīvē nivvuyahiyaē ōhariyabharuvvaṁ bhāravahē pasatthajjhāṇōvagaē suhaṁ suhēṇaṁ viharaï.</s>
	  </p>
	</div>
	<div type="section" n="1126">
	  <p>
	    <s>paccakkhāṇēṇaṁ bhantē! jīvē kiṁ jaṇayaï? paccakkhāṇēṇaṁ āsavadārāiṁ nirumbhaï.</s>
	    <s>paccakkhāṇēṇaṁ icchānirōhaṁ jaṇayaï icchānirōhaṁ gaē ya ṇaṁ jīvē savvadavvēsu vinīyataṇhē sīibhūē viharaī.</s>
	  </p>
	</div>
	<div type="section" n="1127">
	  <p>
	    <s>thayathuimaṅgalēṇaṁ bhantē! jīvē kiṁ jaṇayaï? thayathuimaṅgalēṇaṁ nāṇadaṁsaṇacarittabōhilābhaṁ jaṇayaï.</s>
	    <s>nāṇa-daṁsaṇacarittabōhilābhasampannē ya ṇaṁ jīvē antakiriyaṁ kappavimāṇōvavattigaṁ ārāhaṇaṁ ārāhēi.</s>
	  </p>
	</div>
	<div type="section" n="1128">
	  <p>
	    <s>kālapaḍilēhaṇayāē ṇaṁ bhantē! jīvē kiṁ jaṇayaï? kālapaḍilēhaṇayāē nāṇāvaraṇijjaṁ kammaṁ khavēi.</s>
	  </p>
	</div>
	<div type="section" n="1129">
	  <p>
	    <s>pāyacchittakaraṇēṇaṁ bhantē! jīvē kiṁ jaṇayaï? pāyacchitta karaṇēṇaṁ pāvakammavisōhiṁ jaṇayaï.</s>
	    <s>niraïyārē āvi bhavaï.</s>
	    <s>sammaṁ ca ṇaṁ pāyacchittaṁ paḍicchittaṁ paḍivajjamāṇē maggaṁ ca maggaphalaṁ ca visōhēi, āyāraṁ ca āyāraphalaṁ ca ārāhēi.</s>
	  </p>
	</div>
	<div type="section" n="1130">
	  <p>
	    <s>khamāvaṇayāē ṇaṁ bhantē! jīvē kiṁ jaṇayaï? khamāvaṇayāē ṇaṁ palhāyaṇabhāvaṁ jaṇayaï । palhāyaṇabhāvamuvagaē ya savvapāṇabhūyajīvasattēsu mittībhāvaṁ uppāēi mittībhāvamuvagaē yāvi jīvē bhāvavisōhiṁ kāūṇa nibbhaē bhavaï.</s>
	  </p>
	</div>
	<div type="section" n="1131">
	  <p>
	    <s>sajjhāēṇaṁ bhantē! jīvē kiṁ jaṇayaï? sajjhāēṇaṁ nāṇāvaraṇijjaṁ kammaṁ khavēi.</s>
	  </p>
	</div>
	<div type="section" n="1132">
	  <p>
	    <s>vāyaṇāē ṇaṁ bhantē jīvē kiṁ jaṇayaï? vāyaṇāē nijjaraṁ jaṇayaï.</s>
	    <s>suyassa ya anusajjaṇāē anāsāyaṇē, vaṭṭaē.</s>
	    <s>suyassa anusajjaṇāē anāsāyaṇāē vaṭṭamāṇē titthadhammaṁ avalambaï.</s>
	    <s>

	    tittha dhammaṁ avalambamāṇē mahānijjarē mahāpajjavasāṇē bhavaï.</s>
	  </p>
	</div>
	<div type="section" n="1133">
	  <p>
	    <s>paḍipucchaṇayāē ṇaṁ bhantē! jīvē kiṁ jaṇayaï? paḍipucchaṇāē ṇaṁ suttattha tadubhayāiṁ visōhēi.</s>
	    <s>kaṅkhāmōhaṇijjaṁ kammaṁ vocchindaï.</s>
	  </p>
	</div>
	<div type="section" n="1134">
	  <p>
	    <s>pariyaṭṭaṇāē ṇaṁ bhantē! jīvē kiṁ jaṇayaï? pariyaṭṭaṇāē ṇaṁ vañjaṇāiṁ jaṇayaï, vañjaṇaladdhiṁ ca uppāiē.</s>
	  </p>
	</div>
	<div type="section" n="1135">
	  <p>
	    <s>aṇuppēhāē ṇaṁ bhantē! jīvē kiṁ jaṇayaï? aṇuppēhāē āuyavajjāō sattakammappa-gaḍīō ghaṇiyabandhaṇabaddhāō siḍhilabandhaṇabaddhāō pakarēi.</s>
	    <s>dīhakālaṭṭhiiyāō hassakālaṭṭhiiyāō pakarēi.</s>
	    <s>tivvāṇubhāvāō mandāṇubhāvāō pakarēi.</s>
	    <s>bahupaēsaggāō appapaēsaggāō pakarēi, āuyaṁ ca ṇaṁ kammaṁ siyā bandhaï, siya nō bandhaï.</s>
	    <s>asāyāvēyaṇijjaṁ ca ṇaṁ kammaṁ nō bhujjō bhujjō uvaciṇāi.</s>
	    <s>anāiyaṁ ca ṇaṁ anavadaggaṁ dīhamaddhaṁ cāuranta saṁsārakantāraṁ khippāmēva vīivayaï.</s>
	  </p>
	</div>
	<div type="section" n="1136">
	  <p>
	    <s>dhammakahāē ṇaṁ bhantē! jīvē kiṁ jaṇayaï? dhammakahāē ṇaṁ kamma-nijjaraṁ jaṇayaï.</s>
	    <s>dhammakahāē ṇaṁ pavayaṇaṁ pabhāvēi.</s>
	    <s>pavayaṇa pabhāvēṇaṁ jīvē āgamēsassa bhaddattāē kammaṁ nibandhaï.</s>
	  </p>
	</div>
	<div type="section" n="1137">
	  <p>
	    <s>suyassa ārāhaṇayāē ṇaṁ bhantē! jīvē kiṁ jaṇayaï? suyassa ārāhaṇāē ṇaṁ annāṇaṁ khavēi na ya saṅkilissaï.</s>
	  </p>
	</div>
	<div type="section" n="1138">
	  <p>
	    <s>ēgaggamanasaṁnivēsaṇayāē ṇaṁ bhantē! jīvē kiṁ jaṇayaï? ēgaggamana-saṁnivēsaṇayāē ṇaṁ cittanirōhaṁ karēi.</s>
	  </p>
	</div>
	<div type="section" n="1139">
	  <p>
	    <s>sañjamēṇaṁ bhantē! jīvē kiṁ jaṇayaï? sañjamēṇaṁ aṇaṇhayattaṁ jaṇayaï.</s>
	  </p>
	</div>
	<div type="section" n="1140">
	  <p>
	    <s>tavēṇaṁ bhantē! jīvē kiṁ jaṇayaï? tavēṇaṁ vōdāṇaṁ jaṇayaï.</s>
	  </p>
	</div>
	<div type="section" n="1141">
	  <p>
	    <s>vōdāṇēṇaṁ bhantē! jīvē kiṁ jaṇayaï? vōdāṇēṇaṁ akiriyaṁ jaṇayaï.</s>
	    <s>akiriyāē bhavittā taō pacchā sijjhaï, bujjhaï, muccaï parinivvāyaï savvadukkhāṇamantaṁ karēi.</s>
	  </p>
	</div>
	<div type="section" n="1142">
	  <p>
	    <s>suhasāēṇaṁ bhantē! jīvē kiṁ jaṇayaï? suhasāēṇaṁ aṇussuyattaṁ jaṇayaï.</s>
	    <s>aṇussuyāē ṇaṁ jīvē anukampāē aṇubbhaḍē vigayasōgē carittamōhaṇijjaṁ kammaṁ khavēi.</s>
	  </p>
	</div>
	<div type="section" n="1143">
	  <p>
	    <s>appaḍibaddhayāē ṇaṁ bhantē jīvē kiṁ jaṇayaï? appaḍibaddhayāē nissaṅggattaṁ jaṇayaï.</s>
	    <s>nissaṅgattēṇaṁ jīvē ēgē ēgaggacittē diyā ya rāō ya asajjamāṇē appaḍibaddhē yāvi viharaï.</s>
	  </p>
	</div>
	<div type="section" n="1144">
	  <p>
	    <s>vivittasayaṇāsaṇayāē ṇaṁ bhantē! jīvē kiṁ jaṇayaï? vivittasayaṇāsaṇayāē ṇaṁ carittaguttiṁ jaṇayaï.</s>
	    <s>carittaguttē ya ṇaṁ jīvē vivittāhārē daḍhacarittē ēgantaraē mokkhabhāvapaḍivannē aṭhṭhavihaṁ kammagaṇṭṭhiṁ nijjarēi.</s>
	  </p>
	</div>
	<div type="section" n="1145">
	  <p>
	    <s>viniyaṭṭaṇayāē ṇaṁ bhantē! jīvē kiṁ jaṇayaï? viniyaṭṭaṇayāēṇaṁ pāvakammāṇaṁ akaraṇayāē abbhuṭṭhēi.</s>
	    <s>puvvabaddhāṇa ya nijjaraṇayāē pāvaṁ niyattēi.</s>
	    <s>taō pacchā cāuranta saṁsārakantāraṁ vīīvayaï.</s>
	  </p>
	</div>
	<div type="section" n="1146">
	  <p>
	    <s>sambhōgapaccakkhāṇēṇaṁ bhantē! jīvē kiṁ jaṇayaï? sambhōga paccakkhāṇē ṇaṁ ālambaṇāiṁ khavēi.</s>
	    <s>nirālambaṇassa ya āyayaṭṭhiyā yōgā bhavanti.</s>
	    <s>saēṇaṁ lābhēṇaṁ santūssaï, paralābhaṁ nō āsādēi, nō takkēi, nō pīhēi, nō patthēi, nō abhilasaï.</s>
	    <s>paralābhaṁ aṇāssāyamāṇē atakkēmāṇē apīhēmāṇē apatthēmāṇē anabhilasamāṇē duccaṁ suhasejjaṁ uvasampajjittā ṇaṁ viharaï.</s>
	  </p>
	</div>
	<div type="section" n="1147">
	  <p>
	    <s>uvahipaccakkhāṇēṇaṁ bhantē! jīvē kiṁ jaṇayaï? uvahipaccakkhāṇēṇaṁ apalimanthaṁ jaṇayaï.</s>
	    <s>niruvahiē ṇaṁ jīvē nikkaṅkhē uvahimantarēṇa ya na saṅkilissaī.</s>
	  </p>
	</div>
	<div type="section" n="1148">
	  <p>
	    <s>āhārapaccakkhāṇēṇaṁ bhantē! jīvē kiṁ jaṇayaï? āhāra paccakkhāṇēṇaṁ jīviyā-saṁsappaōgaṁ vocchindaï.</s>
	    <s>jīviyāsaṁsappaōgaṁ vocchindittā jīvē āhāramantarēṇaṁ na saṅkilissaï.</s>
	  </p>
	</div>
	<div type="section" n="1149">
	  <p>
	    <s>kasāyapaccakkhāṇēṇaṁ bhantē! jīvē kiṁ jaṇayaï? kasāya paccakkhāṇēṇaṁ vīyarāgabhāvaṁ  jaṇayaï.</s>
	    <s>vīyarāgabhāvaṁ paḍivannē'vi ya ṇaṁ jīvē samasuhadukkhē bhavaï.</s>
	  </p>
	</div>
	<div type="section" n="1150">
	  <p>
	    <s>jōgapaccakkhāṇēṇaṁ bhantē! jīvē kiṁ jaṇayaï? jōgapaccakkhāṇēṇaṁ ajōgattaṁ jaṇayaï । ajōgī ṇaṁ jīvē navaṁ kammaṁ na bandhaï, puvvabaddhaṁ ca nijjarēi.</s>
	  </p>
	</div>
	<div type="section" n="1151">
	  <p>
	    <s>sarīrapaccakkhāṇēṇaṁ bhantē! jīvē kiṁ jaṇayaï? sarīra paccakkhāṇēṇaṁ siddhāi sayaguṇakittaṇaṁ nivvattēi.</s>
	    <s>siddhāi sayasaguṇasampannē ya ṇaṁ jīvē lōgaggamuvagaē paramasuhī bhavaï.</s>
	  </p>
	</div>
	<div type="section" n="1152">
	  <p>
	    <s>sahāyapaccakkhāṇēṇaṁ bhantē! jīvē kiṁ jaṇayaï? sahāyapaccakkhāṇē ṇaṁ ēgībhāvaṁ jaṇayaï । ēgībhāvabhūē ya jīvē ēgattaṁ bhāvēmāṇē appasaddē appajhañjhē appakalahē appakasāē appatumantumē sañjamabahulē saṁvarabahulē samāhiē yāvi bhavaï.</s>
	  </p>
	</div>
	<div type="section" n="1153">
	  <p>
	    <s>bhattapaccakkhāṇēṇaṁ bhantē! jīvē kiṁ jaṇayaï? bhattapaccakkhāṇēṇaṁ anēgāiṁ bhavasayāiṁ nirumbhaï.</s>
	  </p>
	</div>
	<div type="section" n="1154">
	  <p>
	    <s>sabbhāvapaccakkhāṇēṇaṁ bhantē! jīvē kiṁ jaṇayaï? sabbhāva paccakkhāṇē ṇaṁ aniyaṭṭiṁ jaṇayaï.</s>
	    <s>aniyaṭṭiṁ paḍivannē ya anagārē cattāri kēvalikammaṁsē khavēi, taṁ jahā- vēyaṇijjaṁ āuyaṁ nāmaṁ gōyaṁ, taō pacchā sijjhaï bujjhaï muccaï savvadukkhāṇamantaṁ karēi.</s>
	  </p>
	</div>
	<div type="section" n="1155">
	  <p>
	    <s>paḍirūvayāē ṇaṁ bhantē! jīvē kiṁ jaṇayaï? paḍirūvayāē ṇaṁ lāghaviyaṁ jaṇayaï.</s>
	    <s>laghubhūē ṇaṁ jīvē appamattē pāgaḍaliṅgē pasatthaliṅgē visuddhasammattē sattasamiisamattē savvapāṇabhūyajīvasattēsu vīsasaṇijjarūvē appaḍilēhē jiindiē viulatavasamiisamannāgaē yāvi bhavaï.</s>
	  </p>
	</div>
	<div type="section" n="1156">
	  <p>
	    <s>vēyāvaccēṇaṁ bhantē! jīvē kiṁ jaṇayaï? vēyāvaccēṇaṁ titthayaranāmakammaṁ nibandhaï.</s>
	  </p>
	</div>
	<div type="section" n="1157">
	  <p>
	    <s>savvaguṇasampannayāē ṇaṁ bhantē! jīvē kiṁ jaṇayaï? savvaguṇasampannayāē apunarāvattiṁ jaṇayaï.</s>
	    <s>apunarāvattiṁ pattaē ya ṇaṁ jīvē sārīramānasāṇaṁ dukkhāṇaṁ nō bhāgī bhavaï.</s>
	  </p>
	</div>
	<div type="section" n="1158">
	  <p>
	    <s>vīyarāgayāē ṇaṁ bhantē jīvē kiṁ jaṇayaï?0 nēhāṇubandhaṇāṇi taṇhāṇubandhaṇāṇi ya vocchindaï, maṇunnāmaṇunnēsu saddapharisarūvarasagandhēsu saccittācittamīsaēsu cēva virajjaï.</s>
	  </p>
	</div>
	<div type="section" n="1159">
	  <p>
	    <s>khantīē ṇaṁ bhantē! jīvē kiṁ jaṇayaï? khantīē ṇaṁ parīsahē jiṇaï.</s>
	  </p>
	</div>
	<div type="section" n="1160">
	  <p>
	    <s>muttīē ṇaṁ bhantē! jīvē kiṁ jaṇayaï? muttīē ṇaṁ akiñcaṇaṁ jaṇayaï.</s>
	    <s>akiñcaṇē ya jīvē atthalōlāṇaṁ purisāṇaṁ apatthaṇijjō bhavaï.</s>
	  </p>
	</div>
	<div type="section" n="1161">
	  <p>
	    <s>ajjavayāē ṇaṁ bhantē! jīvē kiṁ jaṇayaï? ajjavayāē ṇaṁ kāujjuyayaṁ bhāvujjuyayaṁ bhāsujjuyayaṁ avisaṁvāyaṇaṁ jaṇayaï.</s>
	    <s>avisaṁvāyaṇasampannayāē ṇaṁ jīvē dhammassa ārāhaē bhavaï.</s>
	  </p>
	</div>
	<div type="section" n="1162">
	  <p>
	    <s>maddavayāē ṇaṁ bhantē! jīvē kiṁ jaṇayaï? maddavayāē ṇaṁ anussiyattaṁ jaṇayaï.</s>
	    <s>anussiyattēṇa jīvē miumaddavasampannē aṭṭha mayaṭṭhāṇāiṁ niṭṭhāvēi.</s>
	  </p>
	</div>
	<div type="section" n="1163">
	  <p>
	    <s>bhāvasaccēṇaṁ bhantē! jīvē kiṁ jaṇayaï? bhāvasaccēṇaṁ bhāvavisōhiṁ jaṇayaï.</s>
	    <s>

	    bhāvavisōhiē vaṭṭamāṇē jīvē arahantapannattassa dhammassa ārāhaṇayāē abbhuṭṭhēi.</s>
	    <s>arahanta pannattassa dhammassa ārāhaṇayāē abbhuṭṭhittā paralōgadhammassa ārāhaē bhavaï.</s>
	  </p>
	</div>
	<div type="section" n="1164">
	  <p>
	    <s>karaṇasaccēṇaṁ bhantē! jīvē kiṁ jaṇayaï? karaṇasaccēṇaṁ karaṇasattiṁ jaṇayaï.</s>
	    <s>karaṇasaccē vaṭṭamāṇē jīvē jahāvāī tahākārī yāvi bhavaï.</s>
	  </p>
	</div>
	<div type="section" n="1165">
	  <p>
	    <s>jōga saccēṇaṁ bhantē! jīvē kiṁ jaṇayaï? jōgasaccēṇaṁ jōgaṁ visōhēi.</s>
	  </p>
	</div>
	<div type="section" n="1166">
	  <p>
	    <s>managuttayāē ṇaṁ bhantē! jīvē kiṁ jaṇayaï? maṇaguttayāē jīvē ēgaggaṁ jaṇayaï.</s>
	    <s>ēgaggacittē ṇaṁ jīvē maṇaguttē sañjamārāhaē bhavaï.</s>
	  </p>
	</div>
	<div type="section" n="1167">
	  <p>
	    <s>vayaguttayāē ṇaṁ bhantē! jīvē kiṁ jaṇayaï? vayaguttayāē nivviyāraṁ jaṇayaï.</s>
	    <s>nivviyārē ṇaṁ jīvē vaïguttē ajjhappajōgasāhaṇajuttē yāvi viharaï.</s>
	  </p>
	</div>
	<div type="section" n="1168">
	  <p>
	    <s>kāyaguttayāē ṇaṁ bhantē! jīvē kiṁ jaṇayaï? kāyaguttayāē saṁvaraṁ jaṇayaï.</s>
	    <s>saṁvarēṇaṁ kāyaguttē puṇō pāvāsavanirōhaṁ karēi.</s>
	  </p>
	</div>
	<div type="section" n="1169">
	  <p>
	    <s>manasamāhāraṇayāē ṇaṁ bhantē! jīvē kiṁ jaṇayaï? manasamāhāraṇayāē ēgaggaṁ jaṇayaï.</s>
	    <s>ēgaggaṁ jaṇaïttā nāṇapajjavē jaṇayaï.</s>
	    <s>nāṇapajjavē jaṇaïttā sammattaṁ visōhēi, micchattaṁ ca nijjarēi.</s>
	  </p>
	</div>
	<div type="section" n="1170">
	  <p>
	    <s>vaïsamāhāraṇayāē ṇaṁ bhantē! jīvē kiṁ jaṇayaï? vaïsamāhāra0 ṇaṁ vaïsamāhāraṇaṁ daṁsaṇa-pajjavē visōhēi.</s>
	    <s>vaïsamā0daṁsaṇapajjavē visōhittā sulahabōhiyattaṁ nivvattēi, dullahabōhiyattaṁ nijjarēi.</s>
	  </p>
	</div>
	<div type="section" n="1171">
	  <p>
	    <s>kāyasamāhāraṇayāē ṇaṁ bhantē jīvē kiṁ jaṇayaï? kāyasamāhāraṇayāē ṇaṁ carittapajjavē visōhēi.</s>
	    <s>carittapajjavē visōhitā ahakkhāyacarittaṁ visōhēi.</s>
	    <s>ahakkhāyacarittaṁ visōhētā cattāri kēvalikammaṁsē khavēi.</s>
	    <s>taō pacchā sijjhaï bujjhaï muccaï parinivvāyaï savvadukkhāṇamantaṁ karēi.</s>
	  </p>
	</div>
	<div type="section" n="1172">
	  <p>
	    <s>nāṇasampannayāē ṇaṁ bhantē! jīvē kiṁ jaṇayaï? nāṇasampannayāē ṇaṁ jīvē savvabhā-vāhigamaṁ jaṇayaï.</s>
	    <s>nāṇasampannē ṇaṁ jīvē cāurantē saṁsārakantārē na viṇassaï.</s>
	    <s>nāṇavinaya- tavacarittajōgē sampāuṇaï, sasamayaparasamayavisāraē ya asandhāyaṇijjē bhavaï.</s>
	  </p>
	</div>
	<div type="section" n="1173">
	  <lg n="1173">
	    <l>jahā sūi sasuttā paḍiyā vi na vinassaï</l>
	    <l>tahā jīvē sasuttē saṁsārē na vinassaï</l>
	  </lg>
	</div>
	<div type="section" n="1174">
	  <p>
	    <s>daṁsaṇasampannayāē ṇaṁ bhantē! jīvē kiṁ jaṇayaï? daṁsaṇa sampannayāē ṇaṁ bhavamicchatta chēyaṇaṁ karēi, paraṁ na vijjhāyaï.</s>
	    <s>paraṁ avijjhāēmāṇē anuttarēṇaṁ nāṇadaṁsaṇēṇaṁ appāṇaṁ sañjōēmāṇē sammaṁ bhāvēmāṇē viharaï.</s>
	  </p>
	</div>
	<div type="section" n="1175">
	  <p>
	    <s>carittasampannayāē ṇaṁ bhantē! jīvē kiṁ jaṇayaï? caritta sampannayāē ṇaṁ sēlēsībhāvaṁ jaṇayaï.</s>
	    <s>sēlēsiṁ paḍivannē ya anagārē cattāri kēvalikammaṁsē khavēi.</s>
	    <s>taō pacchā sijjhaï bujjhaï muccaï parinivvāyaï savvadukkhāṇamanta karēi.</s>
	  </p>
	</div>
	<div type="section" n="1176">
	  <p>
	    <s>sōindiyaniggahēṇaṁ bhantē! jīvē kiṁ jaṇayaï? sōindiya niggahēṇaṁ maṇunnāmaṇunnēsu saddēsu rāgadōsaniggahaṁ jaṇayaï.</s>
	    <s>tappaccaïyaṁ kammaṁ na bandhaï, puvvabaddhaṁ ca nijjarēi.</s>
	  </p>
	</div>
	<div type="section" n="1177">
	  <p>
	    <s>cakkhindiyaniggahēṇaṁ bhantē! jīvē kiṁ jaṇayaï? cakkhindiyaniggahēṇaṁ maṇunnā-maṇunnēsu rūvēsu rāgadōsaniggahaṁ jaṇayaï.</s>
	    <s>tappaccaïyaṁ kammaṁ na bandhaï, puvvabaddhaṁ ca nijjarēi.</s>
	  </p>
	</div>
	<div type="section" n="1178">
	  <p>
	    <s>ghāṇindiya niggahēṇaṁ bhantē! jīvē kiṁ jaṇayaï? ghāṇindiyaniggahēṇaṁ maṇunnā-maṇunnēsu gandhēsu rāgadōsaniggahaṁ jaṇayaï, tapaccaïyaṁ kammaṁ na bandhaï, puvvabaddhaṁ ca nijjarēi.</s>
	  </p>
	</div>
	<div type="section" n="1179">
	  <p>
	    <s>jibbhindiyaniggahēṇaṁ bhantē! jīvē kiṁ jaṇayaï? jibbhindiyaniggahēṇaṁ maṇunnā maṇunnēsu rasēsu rāgadōsaniggahaṁ jaṇayaï, tappaccaïyaṁ kammaṁ na bandhaï, puvvabaddhaṁ ca nijjarēi.</s>
	  </p>
	</div>
	<div type="section" n="1180">
	  <p>
	    <s>phāsindiyaniggahēṇaṁ bhantē! jīvē kiṁ jaṇayaï? phāsindiyaniggahēṇaṁ maṇunnāmaṇunnēsu phāsēsu rāgadōsaniggahaṁ jaṇayaï, tappaccaïyaṁ kammaṁ na bandhaï, puvvabaddhaṁ ca nijjarēi.</s>
	  </p>
	</div>
	<div type="section" n="1181">
	  <p>
	    <s>kōhavijaēṇaṁ bhantē! jīvē kiṁ jaṇayaï? kōhavijaēṇaṁ khantiṁ jaṇayaï, kōhavēyaṇijjaṁ kammaṁ na bandhaï, puvvabaddhaṁ ca nijjarēi.</s>
	  </p>
	</div>
	<div type="section" n="1182">
	  <p>
	    <s>mānavijaēṇaṁ bhantē! jīvē kiṁ jaṇayaï? mānavijaēṇaṁ maddavaṁ jaṇayaï, mānavēyaṇijjaṁ kammaṁ na bandhaï, puvvabaddhaṁ ca nijjarēi.</s>
	  </p>
	</div>
	<div type="section" n="1183">
	  <p>
	    <s>māyāvijaēṇaṁ bhantē! jīvē kiṁ jaṇayaï? māyāvijaēṇaṁ ajjavaṁ jaṇayaï.</s>
	    <s>māyāvēyaṇijjaṁ kammaṁ na bandhaï, puvvabaddhaṁ ca nijjarēi.</s>
	  </p>
	</div>
	<div type="section" n="1184">
	  <p>
	    <s>lobhavijaēṇaṁ bhantē! jīvē kiṁ jaṇayaï? lobhavijaēṇaṁ santōsaṁ jaṇayaï, lobhavēyaṇijjaṁ kammaṁ na bandhaï, puvvabaddhaṁ ca nijjarēi.</s>
	  </p>
	</div>
	<div type="section" n="1185">
	  <p>
	    <s>pijjadōsamicchādaṁsaṇavijaēṇaṁ bhantē! jīvē kiṁ jaṇayaï? pijjadōsamicchā-daṁsaṇavijaēṇaṁ nāṇadaṁsaṇacarittārāhaṇayāē abbhuṭṭhēi.</s>
	    <s>aṭṭhavihassa kammassa kammagiṇṭhivimōyaṇayāē tappaḍha-mayāē jahāṇupuvvīē aṭṭhāvīsaïvihaṁ mōhaṇijjaṁ kammaṁ ugghāēi, pañcavihaṁ nāṇāvaraṇijjaṁ, navavihaṁ daṁsaṇā-varaṇijjaṁ, pañcavihaṁ antarāiyaṁ, ēē tinni vi kammaṁsē jugavaṁ khavēi.</s>
	    <s>taō pacchā anuttaraṁ kasiṇaṁ paḍipuṇṇaṁ nirāvaraṇaṁ vitimiraṁ visuddhaṁ lōgālōgappabhāsagaṁ kēvalavaranāṇadaṁsaṇaṁ samuppāḍēi jāva sajōgī bhavaï, tāva īriyāvahiyaṁ kammaṁ nibandhaï suhapharisaṁ dusamayaṭhiīyaṁ.</s>
	    <s>taṁ paḍhamasamaē baddhaṁ, biiyasamaē vēiyaṁ, taïyasamaē nijjiṇṇaṁ, taṁ baddhaṁ puṭṭhaṁ udīriyaṁ vēiyaṁ nijjiṇṇaṁ, sēyālē ya akammaṁ cāvi bhavaï.</s>
	  </p>
	</div>
	<div type="section" n="1186">
	  <p>
	    <s>aha āuyaṁ pālaïttā antōmuhuttaddhāvasēsāē jōganirōhaṁ karēmāṇaṁ suhumakiriyaṁ appaḍivāiṁ sukkajjhāṇaṁ jhāyamāṇē tappaḍhamayāē maṇajōgaṁ nirumbhaï, vaïjōgaṁ nirumbhaï, kāyajōgaṁ nirumbhaï, ānapāna nirōhaṁ karēi, īsipañcarahassakkharuccāraṇaṭṭhāē ya ṇaṁ anagārē samucchaïnnakiriyaṁ aniyaṭṭi-sukkajjhāṇaṁ jhiyāyamāṇē vēyaṇijjaṁ āuyaṁ nāmaṁ gottaṁ ca ēē cattāri vi kammaṁsē jugavaṁ khavēi.</s>
	  </p>
	</div>
	<div type="section" n="1187">
	  <p>
	    <s>taō ōrāliyaṁ kammāiṁ savvāhiṁ vippajahaṇāhiṁ vippajahittā ujjuseḍhipattē aphusamāṇagaī uḍḍhaṁ ēgasamaēṇaṁ aviggahēṇaṁ tattha gantā sāgarōvaüttē sijjhaï bujjhaï jāva antaṁ karēi.</s>
	  </p>
	</div>
	<div type="section" n="1188">
	  <p>
	    <s>ēsa khalu sammattaparakkamassa ajjhayaṇassa aṭṭhē samaṇēṇaṁ bhagavayā mahāvīrēṇaṁ āghaviē pannaviē parūviē daṁsiē uvadaṁsiē.</s>
	  </p>
	  <p>
	    <s>tti bēmi</s>
	  </p>
	</div>
      </div><!-- ēgūṇatīsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="30">
	<head>tavamaggagaī</head>
	<div type="section" n="1189">
	  <lg n="1189">
	    <l>jahā u pāvagaṁ kammaṁ, rāgadōsasamajjiyaṁ</l>
	    <l>khavēi tavasā bhikkhū, tamēgaggamaṇō suṇē</l>
	  </lg>
	</div>
	<div type="section" n="1190">
	  <lg n="1190">
	    <l>pāṇivahamusāvāyā, adattamēhuṇapariggahā viraō</l>
	    <l>rāībhōyaṇaviraō, jīvō bhavaï anāsavō</l>
	  </lg>
	</div>
	<div type="section" n="1191">
	  <lg n="1191">
	    <l>pañcasamiō tiguttō, akasāō jiindiō</l>
	    <l>agāravō ya nissallō, jīvō hōi anāsavō</l>
	  </lg>
	</div>
	<div type="section" n="1192">
	  <lg n="1192">
	    <l>ēēsiṁ tu vivajjāsē, rāgadōsasamajjiyaṁ</l>
	    <l>khavēi u jahā bhikkhū, tamēgaggamaṇō suṇa</l>
	  </lg>
	</div>
	<div type="section" n="1193">
	  <lg n="1193">
	    <l>jahā mahātalāyassa, sanniruddhē jalāgamē</l>
	    <l>ussiñcaṇāē tavaṇāē, kamēṇaṁ sōsaṇā bhavē</l>
	  </lg>
	</div>
	<div type="section" n="1194">
	  <lg n="1194">
	    <l>ēvaṁ tuṁ sañjayassāvi, pāvakammanirāsavē</l>
	    <l>bhavakōḍīsañciyaṁ kammaṁ, tavasā nijjarijjaï</l>
	  </lg>
	</div>
	<div type="section" n="1195">
	  <lg n="1195">
	    <l>sō tavō duvihō vuttō, bāhira'bbhantarō tahā</l>
	    <l>bāhirō chavvihō vuttō, ēvamabbhintarō tavō</l>
	  </lg>
	</div>
	<div type="section" n="1196">
	  <lg n="1196">
	    <l>anasanamūṇōyariyā, bhikkhāyariyā ya rasapariccāō</l>
	    <l>kāyakilēsō saṁlīṇayā ya bajjhō tavō hōi</l>
	  </lg>
	</div>
	<div type="section" n="1197">
	  <lg n="1197">
	    <l>ittariya maraṇakālā ya, anasanā duvihā bhavē</l>
	    <l>ittariya sāvakaṅkhā, niravakaṅkhā u biijjiyā</l>
	  </lg>
	</div>
	<div type="section" n="1198">
	  <lg n="1198">
	    <l>jō sō ittariyatavō, sō samāsēṇa chavvihō</l>
	    <l>seḍhitavō payaratavō, ghanō ya taha hōi vaggō ya</l>
	  </lg>
	</div>
	<div type="section" n="1199">
	  <lg n="1199">
	    <l>tattō ya vaggavaggō, pañcamō chaṭṭhaō païṇṇatavō</l>
	    <l>manaïcchiyacittatthō, nāyavvō hōi ittariō</l>
	  </lg>
	</div>
	<div type="section" n="1200">
	  <lg n="1200">
	    <l>jā sā anasanā maraṇē, duvihā sā viyāhiyā</l>
	    <l>saviyāramaviyārā, kāyaciṭṭhaṁ paī bhavē</l>
	  </lg>
	</div>
	<div type="section" n="1201">
	  <lg n="1201">
	    <l>ahavā saparikammā, aparikammā ya āhiyā</l>
	    <l>nīhārimanīhārī, āhāracchēaō dōsu vi</l>
	  </lg>
	</div>
	<div type="section" n="1202">
	  <lg n="1202">
	    <l>ōmōyaraṇaṁ pañcahā, samāsēṇa viyāhiyaṁ</l>
	    <l>davvaō khettakālēṇaṁ, bhāvēṇaṁ pajjavēhi ya</l>
	  </lg>
	</div>
	<div type="section" n="1203">
	  <lg n="1203">
	    <l>jō jassa u āhārō, tattō ōmaṁ tu jō karē</l>
	    <l>jahannēṇēgasitthāī, ēvaṁ davvēṇa ū bhavē</l>
	  </lg>
	</div>
	<div type="section" n="1204">
	  <lg n="1204">
	    <l>gāmē nagarē taha rāyahāṇi nigamē ya āgarē pallī</l>
	    <l>khēḍē kabbaḍa dōṇamuha paṭṭaṇa maḍamba sambāhē</l>
	  </lg>
	</div>
	<div type="section" n="1205">
	  <lg n="1205">
	    <l>āsamapaē vihārē, saṁnivēsē samāyaghōsē ya</l>
	    <l>thalisēnākhandhārē, satthē saṁvaṭṭakoṭṭē ya</l>
	  </lg>
	</div>
	<div type="section" n="1206">
	  <lg n="1206">
	    <l>vāḍēsu va ratthāsu ya, gharēsu vā ēvamittiyaṁ khettaṁ</l>
	    <l>kappaï u ēvamāī, ēvaṁ khettēṇa u bhavē</l>
	  </lg>
	</div>
	<div type="section" n="1207">
	  <lg n="1207">
	    <l>pēḍā ya addhapēḍā, gōmutti payaṅgavihiyā cēva</l>
	    <l>sambukkāvaṭṭāya ya gantuṁ paccāgayā chaṭṭhā</l>
	  </lg>
	</div>
	<div type="section" n="1208">
	  <lg n="1208">
	    <l>divasassa pōrusīṇaṁ, caüṇhampi u jattiō bhavē kālō</l>
	    <l>ēvaṁ caramāṇō khalu, kālōmāṇaṁ muṇēyavvaṁ</l>
	  </lg>
	</div>
	<div type="section" n="1209">
	  <lg n="1209">
	    <l>ahavā taïyāē pōrisīē, ūṇāi ghāsamēsantō</l>
	    <l>caūbhāgūṇāē vā, ēvaṁ kālēṇa ū bhavē</l>
	  </lg>
	</div>
	<div type="section" n="1210">
	  <lg n="1210">
	    <l>itthī vā purisō vā, alaṅkiō vā nālaṅkiō vāvi</l>
	    <l>annayaravayatthō vā, annayarēṇaṁ va vatthēṇaṁ</l>
	  </lg>
	</div>
	<div type="section" n="1211">
	  <lg n="1211">
	    <l>annēṇa visēsēṇaṁ, vaṇṇēṇaṁ bhāvamanumuyantē u</l>
	    <l>ēvaṁ caramāṇā khalu, bhāvōmāṇaṁ muṇēyavvaṁ</l>
	  </lg>
	</div>
	<div type="section" n="1212">
	  <lg n="1212">
	    <l>davvē khettē kālē bhāvaṁmi ya āhiyā u jē bhāvā</l>
	    <l>ēēhi ōmacaraō, pajjavacaraō bhavē bhikkhū</l>
	  </lg>
	</div>
	<div type="section" n="1213">
	  <lg n="1213">
	    <l>aṭṭhavihagōyaraggaṁ tu, tahā sattēva ēsaṇā</l>
	    <l>abhiggahā ya jē annē, bhikkhāyariyamāhiyā</l>
	  </lg>
	</div>
	<div type="section" n="1214">
	  <lg n="1214">
	    <l>khīradahisappimāī, paṇīyaṁ pānabhōyaṇaṁ</l>
	    <l>parivajjaṇaṁ rasāṇaṁ tu, bhaṇiyaṁ rasavivajjaṇaṁ</l>
	  </lg>
	</div>
	<div type="section" n="1215">
	  <lg n="1215">
	    <l>ṭhāṇā vīrāsaṇāīyā, jīvassa u suhāvahā</l>
	    <l>uggā jahā dharijjanti, kāyakilēsaṁ tamāhiyaṁ</l>
	  </lg>
	</div>
	<div type="section" n="1216">
	  <lg n="1216">
	    <l>ēgantaṁ anāvāē, itthīpasu vivajjiē</l>
	    <l>sayanāsana sēvaṇayā, vivitta sayanāsanaṁ</l>
	  </lg>
	</div>
	<div type="section" n="1217">
	  <lg n="1217">
	    <l>ēsō bāhiragaṁ tavō, samāsēṇa viyāhiō</l>
	    <l>abbhintaraṁ tavaṁ ettō, vucchāmi anupuvvasō</l>
	  </lg>
	</div>
	<div type="section" n="1218">
	  <lg n="1218">
	    <l>pāyacchittaṁ vinaō, vēyāvaccaṁ tahēva sajjhāō</l>
	    <l>jhāṇaṁ ca viussaggō, ēsō abbhintarō tavō</l>
	  </lg>
	</div>
	<div type="section" n="1219">
	  <lg n="1219">
	    <l>ālōyaṇārihāīyaṁ, pāyacchittaṁ tu dasavihaṁ</l>
	    <l>jaṁ bhikkhū vahaī sammaṁ, pāyacchittaṁ tamāhiyaṁ</l>
	  </lg>
	</div>
	<div type="section" n="1220">
	  <lg n="1220">
	    <l>abbhuṭṭhāṇaṁ añjalikaraṇaṁ, tahēvāsanadāyaṇaṁ</l>
	    <l>gurubhattibhāvasussūsā, vinaō ēsa viyāhiō</l>
	  </lg>
	</div>
	<div type="section" n="1221">
	  <lg n="1221">
	    <l>āyariyamāīyaṁmi vēyāvaccō ya dasavihē</l>
	    <l>āsēvaṇaṁ jahāthāmaṁ, vēyāvaccaṁ tamāhiyaṁ</l>
	  </lg>
	</div>
	<div type="section" n="1222">
	  <lg n="1222">
	    <l>vāyaṇā pucchaṇā cēva, tahēva pariyaṭṭaṇā</l>
	    <l>aṇuppēhā dhammakahā, sajjhāō pañcahā bhavē</l>
	  </lg>
	</div>
	<div type="section" n="1223">
	  <lg n="1223">
	    <l>aṭṭaruddāṇi vajjittā, jhāejjā susamāhiē</l>
	    <l>dhammasukkāiṁ jhāṇāiṁ, jhāṇaṁ taṁ tu buhā vaē</l>
	  </lg>
	</div>
	<div type="section" n="1224">
	  <lg n="1224">
	    <l>sayanāsana ṭhāṇē vā, jē u bhikkhū na vāvarē</l>
	    <l>kāyassa viussaggō, chaṭṭhō sō parikittiō</l>
	  </lg>
	</div>
	<div type="section" n="1225">
	  <lg n="1225">
	    <l>ēvaṁ tavaṁ tu duvihaṁ, jē sammaṁ āyarē munī</l>
	    <l>sō khippaṁ savvasaṁsārā, vippamuccaï paṇḍiō</l>
	  </lg>
	  <p>
	    <s>tti bēmi</s>
	  </p> 
	</div>
      </div><!-- tīsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="31">
	<head>caraṇavihī</head>
	<div type="section" n="1226">
	  <lg n="1226">
	    <l>caraṇavihiṁ pavakkhāmi, jīvassa u suhāvahaṁ</l>
	    <l>jaṁ carittā bahū jīvā, tiṇṇā saṁsārasāgaraṁ</l>
	  </lg>
	</div>
	<div type="section" n="1227">
	  <lg n="1227">
	    <l>ēgaō viraïṁ kujjā, ēgaō ya pavattaṇaṁ</l>
	    <l>asañjamē niyatiṁ ca, sañjamē ya pavattaṇaṁ</l>
	  </lg>
	</div>
	<div type="section" n="1228">
	  <lg n="1228">
	    <l>rāgadōsē ya dō pāvē, pāvakammapavattaṇē</l>
	    <l>jē bhikkhū rumbhaī niccaṁ, sē na acchaï maṇḍalē</l>
	  </lg>
	</div>
	<div type="section" n="1229">
	  <lg n="1229">
	    <l>daṇḍāṇaṁ gāravāṇaṁ ca, sallāṇaṁ ca tiyaṁ tiyaṁ</l>
	    <l>jē bhikkhū cayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1230">
	  <lg n="1230">
	    <l>divvē ya jē uvasaggē, tahā tēricchamānusē</l>
	    <l>jē bhikkhū sahaï niccaṁ, sē na acchaï maṇḍalē</l>
	  </lg>
	</div>
	<div type="section" n="1231">
	  <lg n="1231">
	    <l>vigahākasāyasannāṇaṁ, jhāṇāṇaṁ ca duyaṁ tahā</l>
	    <l>jē bhikkhū vajjaī niccaṁ, sē na acchaï maṇḍalē</l>
	  </lg>
	</div>
	<div type="section" n="1232">
	  <lg n="1232">
	    <l>vaēsu indiyatthēsu, samiīsu kiriyāsu ya</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1233">
	  <lg n="1233">
	    <l>lēsāsu chasu kāēsu, chakkē āhārakāraṇē</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1234">
	  <lg n="1234">
	    <l>piṇḍoggahapaḍimāsu, bhayaṭṭhāṇēsu sattasu</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1235">
	  <lg n="1235">
	    <l>madēsu bambhaguttīsu, bhikkhudhammaṁmi dasavihē</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1236">
	  <lg n="1236">
	    <l>uvāsagāṇaṁ paḍimāsu, bhikkhūṇaṁ paḍimāsu ya</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1237">
	  <lg n="1237">
	    <l>kiriyāsu bhuyagāmēsu, paramāhammiēsu ya</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1238">
	  <lg n="1238">
	    <l>gāhāsōlasaēhiṁ tahā asañjamaṁmi ya</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1239">
	  <lg n="1239">
	    <l>bambhaṁmi nāyajjhayaṇēsu, ṭhāṇēsu ya samāhiē</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1240">
	  <lg n="1240">
	    <l>ēgavīsāē sabalē, bāvīsāē parīsahē</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1241">
	  <lg n="1241">
	    <l>tēvīsāē sūyagaḍē, rūvāhiēsu surēsu a</l>
	    <l>jē bhikkhu jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1242">
	  <lg n="1242">
	    <l>paṇavīsabhāvaṇāsu, uddēsēsu dasāiṇaṁ</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1243">
	  <lg n="1243">
	    <l>anagāraguṇēhiṁ ca, pagappaṁmi tahēva ya</l>
	    <l>jē bhikkhū jayaī niccaṁ, sē na acchaī maṇḍalē</l>
	  </lg>
	</div>
	<div type="section" n="1244">
	  <lg n="1244">
	    <l>pāvasuyapasaṅgēsu, mōhaṭhāṇēsu cēva ya</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1245">
	  <lg n="1245">
	    <l>siddhāiguṇajōgēsu, tettīsāsāyaṇāsu ya</l>
	    <l>jē bhikkhū jayaī niccaṁ, sē na acchaï maṇḍalē</l>
	  </lg>
	</div>
	<div type="section" n="1246">
	  <lg n="1246">
	    <l>ii ēēsu ṭhāṇēsu, jē bhikkhū jayaī sayā</l>
	    <l>khippaṁ sō savvasaṁsārā, vippamuccaï paṇḍiō</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- ēgatīsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="32">
	<head>pamāyaṭṭhāṇaṁ</head>
	<div type="section" n="1247">
	  <lg n="1247">
	    <l>accantakālassa samūlagassa, savvassa dukkhassa u jō pamokkhō</l>
	    <l>taṁ bhāsaō mē paḍipuṇṇacittā, suṇēha ēgantahiyaṁ hiyatthaṁ</l>
	  </lg>
	</div>
	<div type="section" n="1248">
	  <lg n="1248">
	    <l>nāṇassa savvassa pagāsaṇāē, annāṇamōhassa vivajjaṇāē</l>
	    <l>rāgassa dōsassa ya saṅkhaēṇāē, ēgantasokkhaṁ samuvēi mokkhaṁ</l>
	  </lg>
	</div>
	<div type="section" n="1249">
	  <lg n="1249">
	    <l>tassēsa maggō guruviddhasēvā, vivajjaṇā bālajanassa dūrā</l>
	    <l>sajjhāyaēgantanisēvaṇā ya, suttatthasañcintaṇayā dhiī ya</l>
	  </lg>
	</div>
	<div type="section" n="1250">
	  <lg n="1250">
	    <l>āhāramicchē miyamēsaṇijjaṁ, sahāyamicchē niuṇatthabuddhiṁ</l>
	    <l>nikēyamicchejja vivēgajoggaṁ, samāhikāmē samaṇē tavassī</l>
	  </lg>
	</div>
	<div type="section" n="1251">
	  <lg n="1251">
	    <l>na vā labhejjā niuṇaṁ sahāyaṁ, guṇāhiyaṁ vā guṇaō samaṁ vā</l>
	    <l>ēgō vi pāvāiṁ vivajjayantō, viharejja kāmēsu asajjamāṇō</l>
	  </lg>
	</div>
	<div type="section" n="1252">
	  <lg n="1252">
	    <l>jahā ya aṇḍappabhavā balāgā, aṇḍaṁ balāgappabhavaṁ jahā ya</l>
	    <l>ēmēva mōhayayaṇaṁ khu taṇhā, mōhaṁ ca taṇhāyayaṇaṁ vayanti</l>
	  </lg>
	</div>
	<div type="section" n="1253">
	  <lg n="1253">
	    <l>rāgō ya dōsō vi ya kammabīyaṁ, kammaṁ ca mōhappabhavaṁ vayanti</l>
	    <l>kammaṁ ca jāimaraṇassa mūlaṁ, dukkhaṁ ca jāīmaraṇaṁ vayanti</l>
	  </lg>
	</div>
	<div type="section" n="1254">
	  <lg n="1254">
	    <l>dukkhaṁ hayaṁ jassa na hōi mōhō, mōhō haō jassa na hōi taṇhā</l>
	    <l>taṇhā hayā jassa na hōi lōhō, lōhō haō jassa na kiñcaṇāiṁ</l>
	  </lg>
	</div>
	<div type="section" n="1255">
	  <lg n="1255">
	    <l>rāgaṁ ca dōsaṁ ca tahēva mōhaṁ, uddhattukāmēṇa samūlajālaṁ</l>
	    <l>jē jē uvāyā paḍivajjiyavvā, tē kittaïssāmi ahānupuvviṁ</l>
	  </lg>
	</div>
	<div type="section" n="1256">
	  <lg n="1256">
	    <l>rasā pagāmaṁ na nisēviyavvā, pāyaṁ rasā dittikarā narāṇaṁ</l>
	    <l>dittaṁ ca kāmā samabhiddavanti, dumaṁ jahā sāuphalaṁ va pakkhī</l>
	  </lg>
	</div>
	<div type="section" n="1257">
	  <lg n="1257">
	    <l>jahā davaggī paürindhaṇē vaṇē, samāruō nōvasamaṁ uvēi</l>
	    <l>ēvindiyaggī vi pagāmabhōiṇō, na bambhayārissa hiyāya kassaī</l>
	  </lg>
	</div>
	<div type="section" n="1258">
	  <lg n="1258">
	    <l>vivattasejjāsaṇajantiyāṇaṁ, ōmāsaṇāṇaṁ damiindiyāṇaṁ</l>
	    <l>na rāgasattū dharisēi cittaṁ, parāiyō vāhirivōsahēhiṁ</l>
	  </lg>
	</div>
	<div type="section" n="1259">
	  <lg n="1259">
	    <l>jahā birālāvasahassa mūlē, na mūsagāṇaṁ vasahī pasatthā</l>
	    <l>ēmēva itthīnilayassa majjhē, na bambhayārissa khamō nivāsō</l>
	  </lg>
	</div>
	<div type="section" n="1260">
	  <lg n="1260">
	    <l>na rūvalāvaṇṇavilāsahāsaṁ, na jampiyaṁ iṅgiyapēhiyaṁ vā</l>
	    <l>itthīṇa cittaṁsi nivēsaïttā, daṭhṭhuṁ vavassē samaṇē tavassī</l>
	  </lg>
	</div>
	<div type="section" n="1261">
	  <lg n="1261">
	    <l>adaṁsaṇaṁ cēva apatthaṇaṁ ca, acintaṇaṁ cēva akittaṇaṁ ca</l>
	    <l>itthījanassāriyajhāṇajuggaṁ, hiyaṁ sayā bambhavaē rayāṇaṁ</l>
	  </lg>
	</div>
	<div type="section" n="1262">
	  <lg n="1262">
	    <l>kāmaṁ tu dēvīhiṁ vibhūsiyāhiṁ, na cāiyā khobhaïuṁ tiguttā</l>
	    <l>tahā vi ēgantahiyaṁ ti naccā, vivittavāsō muṇiṇaṁ pasatthō</l>
	  </lg>
	</div>
	<div type="section" n="1263">
	  <lg n="1263">
	    <l>mokkhābhikaṅkhissa vi mānavassa, saṁsārabhīrussa ṭhiyassa dhammē</l>
	    <l>nēyārisaṁ duttaramatthi lōē, jahitthiō bālamanōharāō</l>
	  </lg>
	</div>
	<div type="section" n="1264">
	  <lg n="1264">
	    <l>ēē ya saṅgē samaïkkamittā, suduttarā cēva bhavanti sēsā</l>
	    <l>jahā mahāsāgaramuttarittā, naī bhavē avi gaṅgāsamānā</l>
	  </lg>
	</div>
	<div type="section" n="1265">
	  <lg n="1265">
	    <l>kāmāṇugiddhippabhavaṁ khu dukkhaṁ, savvassa lōgassa sadēvagassa</l>
	    <l>jē kāiyaṁ mānasiyaṁ ca kiñci, tassantagaṁ gacchaï vīyarāgō</l>
	  </lg>
	</div>
	<div type="section" n="1266">
	  <lg n="1266">
	    <l>jahā ya kimpāgaphalā manōramā, rasēṇa vaṇṇēṇa ya bhujjamāṇā</l>
	    <l>tē khuḍḍaē jīviya paccamāṇā, ēōvamā kāmaguṇā vivāgē</l>
	  </lg>
	</div>
	<div type="section" n="1267">
	  <lg n="1267">
	    <l>jē indiyāṇaṁ visayā maṇunnā, na tēsu bhāvaṁ nisirē kayāī</l>
	    <l>na yā maṇunnēsu maṇaṁ pi kujjā, samāhikāmē samaṇē tavassī</l>
	  </lg>
	</div>
	<div type="section" n="1268">
	  <lg n="1268">
	    <l>cakkhussa rūvaṁ gahaṇaṁ vayanti, taṁ rāgahēuṁ tu maṇunnamāhuṁ</l>
	    <l>taṁ dōsahēuṁ amaṇunnamāhuṁ, samō ya jō tēsu ya vīyarāgō</l>
	  </lg>
	</div>
	<div type="section" n="1269">
	  <lg n="1269">
	    <l>rūvassa cakkhuṁ gahaṇaṁ vayanti, caksussa rūvaṁ gahaṇaṁ vayanti</l>
	    <l>rāgassa hēuṁ samaṇunnamāhuṁ, dōsassa hēuṁ amaṇunnamāhuṁ</l>
	  </lg>
	</div>
	<div type="section" n="1270">
	  <lg n="1270">
	    <l>rūvēsu jō giddhaïmuvēi tivvaṁ, akāliyaṁ pāvaï sē vināsaṁ</l>
	    <l>rāgāurē sē jaha vā payaṅgē, ālōyalōlē samuvēi maccuṁ</l>
	  </lg>
	</div>
	<div type="section" n="1271">
	  <lg n="1271">
	    <l>jē yāvi dōsaṁ samuvēi tivvaṁ, taṁsi kkhaṇē sē u uvēi dukkhaṁ</l>
	    <l>duddantadōsēṇa saēṇa jantū, na kiñci rūvaṁ avarajjhaī sē</l>
	  </lg>
	</div>
	<div type="section" n="1272">
	  <lg n="1272">
	    <l>ēgantarattē ruiraṁsi ruvē, atālisē sē kuṇaī paōsaṁ</l>
	    <l>dukkhassa sampīlamuvēi bālē, na lippaī tēna munī virāgō</l>
	  </lg>
	</div>
	<div type="section" n="1273">
	  <lg n="1273">
	    <l>ruvānugāsānugaē ya jīvē, carācarē hiṁsaï nēgaruvē</l>
	    <l>cittēhi tē paritāvēi bālē, pīlēi attaṭṭhaguru kiliṭṭhē</l>
	  </lg>
	</div>
	<div type="section" n="1274">
	  <lg n="1274">
	    <l>ruvānuvāēṇa pariggahēṇa, uppāyaṇē rakkhaṇasanniōgē</l>
	    <l>vaē viōgē ya kahaṁ suhaṁ sē, sambhōgakālē ya atittilābhē</l>
	  </lg>
	</div>
	<div type="section" n="1275">
	  <lg n="1275">
	    <l>ruvē atittē ya pariggahaṁmi, sattōvasattō na uvēi tuṭṭhiṁ</l>
	    <l>atuṭṭhidōsēṇa duhī parassa, lobhāvilē āyayaī adattaṁ</l>
	  </lg>
	</div>
	<div type="section" n="1276">
	  <lg n="1276">
	    <l>taṇhābhibhūyassa adattahāriṇō, ruvē atittassa pariggahē ya</l>
	    <l>māyāmusaṁ vaḍḍhaï lobhadōsā, tatthāvi dukkhā na vimuccaī sē</l>
	  </lg>
	</div>
	<div type="section" n="1277">
	  <lg n="1277">
	    <l>mōsassa pacchā ya puratthaō ya, payōgakālē ya duhī durantē</l>
	    <l>ēvaṁ adattāṇi samāyayantō, rūvē atittō duhiō anissō</l>
	  </lg>
	</div>
	<div type="section" n="1278">
	  <lg n="1278">
	    <l>rūvānurattassa narassa ēvaṁ, kuttō suhaṁ hojja kayāi kiñci?</l>
	    <l>tatthōvabhōgē'vi kilēsadukkhaṁ, nivvattaī jassa kaēṇa dukkhaṁ</l>
	  </lg>
	</div>
	<div type="section" n="1279">
	  <lg n="1279">
	    <l>ēmēva rūvaṁmi gaōpaōsaṁ, uvēi dukkhōhaparamparāō</l>
	    <l>paduṭṭhacittō ya ciṇāi kammaṁ, jaṁ sē puṇō hōi duhaṁ vivāgē</l>
	  </lg>
	</div>
	<div type="section" n="1280">
	  <lg n="1280">
	    <l>rūvē virattō manuō visōgō, ēēṇa dukkhōhaparamparēṇa</l>
	    <l>na lippaē bhavamajjhē'vi santō, jalēṇa vā pokkhariṇī palāsaṁ</l>
	  </lg>
	</div>
	<div type="section" n="1281">
	  <lg n="1281">
	    <l>sōyassa saddaṁ gahaṇaṁ vayanti, taṁ rāgahēuṁ tu maṇunnamāhu</l>
	    <l>taṁ dōsahēuṁ amaṇunnamāhu, samō ya jō tēsu sa vīyarāgō</l>
	  </lg>
	</div>
	<div type="section" n="1282">
	  <lg n="1282">
	    <l>saddassa sōyaṁ gahaṇaṁ vayanti, sōyassa saddaṁ gahaṇaṁ vayanti</l>
	    <l>rāgassa hēuṁ samaṇunnamāhu, dōsassa hēuṁ amaṇunnamāhu</l>
	  </lg>
	</div>
	<div type="section" n="1283">
	  <lg n="1283">
	    <l>saddēsu jō giddhimuvēi tivvaṁ, akāliyaṁ pāvaï sē vināsaṁ</l>
	    <l>rāgāurē hariṇamigē va muddhē, saddē atittē samuvēi maccuṁ</l>
	  </lg>
	</div>
	<div type="section" n="1284">
	  <lg n="1284">
	    <l>jē yāvi dōsaṁ samuvēi tivvaṁ, taṁsi kkhaṇē sē u uvēi dukkhaṁ</l>
	    <l>duddantadōsēṇa saēṇa jantū, na kiñci saddaṁ avarajjhaī sē</l>
	  </lg>
	</div>
	<div type="section" n="1285">
	  <lg n="1285">
	    <l>ēgantarattē ruiraṁsi saddē, atālisē sē kuṇaī paōsaṁ</l>
	    <l>dukkhassa sampīlamuvēi bālē, na lippaī tēna munī virāgō</l>
	  </lg>
	</div>
	<div type="section" n="1286">
	  <lg n="1286">
	    <l>saddānugāsānugaē ya jīvē, carācarē hiṁsaï'nēgaruvē</l>
	    <l>cittēhi tē paritāvēi bālē, pīlēi ataṭṭhaguru kiliṭṭhē</l>
	  </lg>
	</div>
	<div type="section" n="1287">
	  <lg n="1287">
	    <l>saddānuvāēṇa pariggahēṇa, uppāyaṇē rakkhaṇasanniōgē</l>
	    <l>vaē viōgē ya kahaṁ suhaṁ sē, sambhōgakālē ya atittilābhē</l>
	  </lg>
	</div>
	<div type="section" n="1288">
	  <lg n="1288">
	    <l>saddē atittē ya pariggahaṁmi, sattōvasattō na uvēi tuṭṭhiṁ</l>
	    <l>atuṭṭhidōsēṇa duhī parassa, lobhāvilē āyayaī adattaṁ</l>
	  </lg>
	</div>
	<div type="section" n="1289">
	  <lg n="1289">
	    <l>taṇhābhibhūyassa adattahāriṇō, saddē atittassa pariggahē ya</l>
	    <l>māyāmusaṁ vaḍḍhaï lobhadōsā, tatthāvi dukkhā na vimuccaī</l>
	  </lg>
	</div>
	<div type="section" n="1290">
	  <lg n="1290">
	    <l>mōsassa pacchā ya puratthaō ya, paōgakālē ya duhī durantē</l>
	    <l>ēvaṁ adattāṇi samāyayantō, saddē atittō duhīō anissō</l>
	  </lg>
	</div>
	<div type="section" n="1291">
	  <lg n="1291">
	    <l>saddānurattassa narassa ēvaṁ, kuttō suhaṁ hojja kayāi kiñci?</l>
	    <l>tatthōvabhōgē vi kilēsadukkhaṁ, nivvattaī jassa kaēṇa dukkhaṁ</l>
	  </lg>
	</div>
	<div type="section" n="1292">
	  <lg n="1292">
	    <l>ēmēva saddaṁmi gaō paōsaṁ, uvēi dukkhōhaparamparāō</l>
	    <l>paduṭṭhacittō ya ciṇāi kammaṁ, jaṁ sē puṇō i duhaṁ vivāgē</l>
	  </lg>
	</div>
	<div type="section" n="1293">
	  <lg n="1293">
	    <l>saddē virattō manuō visōgō, ēēṇa dukkhōhaparamparēṇa</l>
	    <l>na lippaē bhavamajjhē vi santō, jalēṇa vā pokkhariṇīpalāsaṁ</l>
	  </lg>
	</div>
	<div type="section" n="1294">
	  <lg n="1294">
	    <l>ghāṇassa gandhaṁ gahaṇaṁ vayanti, taṁ rāgahēuṁ tu maṇunnamāhu</l>
	    <l>taṁ dōsahēuṁ amaṇunnamāhu, samō ya jō tēsu sa vīyarāgō</l>
	  </lg>
	</div>
	<div type="section" n="1295">
	  <lg n="1295">
	    <l>gandhassa ghāṇaṁ gahaṇaṁ vayanti, ghāṇassa gandhaṁ gahaṇaṁ vayanti</l>
	    <l>rāgassa hēuṁ samaṇunnamāhu, dōsassa hēuṁ amaṇunnamāhu</l>
	  </lg>
	</div>
	<div type="section" n="1296">
	  <lg n="1296">
	    <l>gandhēsu jō giddhimuvēi tivvaṁ, akāliyaṁ pāvaï sē vināsē</l>
	    <l>rāgāurē ōsahagandhagiddhē, sappē bilāō viva nikkhamantē</l>
	  </lg>
	</div>
	<div type="section" n="1297">
	  <lg n="1297">
	    <l>jē yāvi dōsaṁ samuvēi tivvaṁ, taṁsi kkhaṇē sē u uvēi dukkhaṁ</l>
	    <l>duddantadōsēṇa saēṇa jantū, na kiñci gandhaṁ avarajjhaī sē</l>
	  </lg>
	</div>
	<div type="section" n="1298">
	  <lg n="1298">
	    <l>ēgantaratē ruiraṁsi gandhē, atālisē sē kuṇaī paōsaṁ</l>
	    <l>dukkhassa sampīlamuvēi bālē, na lippaī tēṇa munī virāgō</l>
	  </lg>
	</div>
	<div type="section" n="1299">
	  <lg n="1299">
	    <l>gandhānugāsānugaē ya jīvē, carācarē hiṁsaï'nēgaruvē</l>
	    <l>cittēhi tē paritāvēi bālē, pīlēi attaṭṭhaguru kiliṭṭhē</l>
	  </lg>
	</div>
	<div type="section" n="1300">
	  <lg n="1300">
	    <l>gandhāṇuvāēṇa pariggahēṇa, uppāyaṇē rakkhaṇasanniōgē</l>
	    <l>vaē viōgē ya kahaṁ suhaṁ sē , sambhōgakālē ya atittilābhē</l>
	  </lg>
	</div>
	<div type="section" n="1301">
	  <lg n="1301">
	    <l>gandhē atittē ya pariggahaṁmi, sattōvasattō na uvēi tuṭṭhiṁ</l>
	    <l>atuṭṭhidōsēṇa duhī parassa, lobhāvilē āyayaī adattaṁ</l>
	  </lg>
	</div>
	<div type="section" n="1302">
	  <lg n="1302">
	    <l>taṇhābhibhūyassa adattahāriṇō, gandhē atittassa pariggahē ya</l>
	    <l>māyāmusaṁ vaḍḍhaï lobhadōsā, tatthāvi dukkhā na vimuccaī sē</l>
	  </lg>
	</div>
	<div type="section" n="1303">
	  <lg n="1303">
	    <l>mōsassa pacchā ya puratthaō ya, paōgakālē ya duhī durantē</l>
	    <l>ēvaṁ adattāṇi samāyayantō, gandhē atittō duhiō anissō</l>
	  </lg>
	</div>
	<div type="section" n="1304">
	  <lg n="1304">
	    <l>gandhānurattassa narassa ēvaṁ, kuttō suhaṁ hojja kayāi kiñci</l>
	    <l>tatthōvabhōgē vi kilēsadukkhaṁ, nivvattaī jassa kaēṇa dukkhaṁ</l>
	  </lg>
	</div>
	<div type="section" n="1305">
	  <lg n="1305">
	    <l>ēmēva gandhaṁmi gaō paōsaṁ, uvēi dukkhōhaparamparāō</l>
	    <l>paduṭṭhacittō ya ciṇāi kammaṁ, jaṁ sē puṇō hōi duhaṁ vivāgē</l>
	  </lg>
	</div>
	<div type="section" n="1306">
	  <lg n="1306">
	    <l>gandhē virattō manuō visōgō, ēēṇa dukkhōhaparamparēṇa</l>
	    <l>na lippaī bhavamajjhē vi santō, jalēṇa vā pokkhariṇīpalāsaṁ</l>
	  </lg>
	</div>
	<div type="section" n="1307">
	  <lg n="1307">
	    <l>jihāē rasaṁ gahaṇaṁ vayanti, taṁ rāgahēuṁ tu maṇunnamāhu</l>
	    <l>taṁ dōsahēuṁ amaṇunnamāhu, samō ya jō tēsu ya vīyarāgō</l>
	  </lg>
	</div>
	<div type="section" n="1308">
	  <lg n="1308">
	    <l>rasassa jibbhaṁ gahaṇaṁ vayanti, jibbhāē rasaṁ gahaṇaṁ vayanti</l>
	    <l>rāgassa hēuṁ samaṇunnamāhu, dōsassa hēuṁ amaṇunnamāhu</l>
	  </lg>
	</div>
	<div type="section" n="1309">
	  <lg n="1309">
	    <l>rasēsu jō giddhimuvēi tivvaṁ, akāliyaṁ pāvaï sē vināsaṁ</l>
	    <l>rāgāurē baḍisavibhinnakāē, macchē jahā āmisabhōgagiddhē</l>
	  </lg>
	</div>
	<div type="section" n="1310">
	  <lg n="1310">
	    <l>jē yāvi dōsaṁ samuvēi tivvaṁ, taṁsi kkhaṇē sē u uvēi dukkhaṁ</l>
	    <l>duddantadōsēṇa saēṇa jantū, na kiñci rasaṁ avarajjhaī sē</l>
	  </lg>
	</div>
	<div type="section" n="1311">
	  <lg n="1311">
	    <l>ēgantarattē ruiraṁsi rasē, atālisē sē kuṇaī paōsaṁ</l>
	    <l>dukkhassa sampīlamuvēi bālē, na lippaī tēṇa munī virāgō</l>
	  </lg>
	</div>
	<div type="section" n="1312">
	  <lg n="1312">
	    <l>rasānugāsānugaē ya jīvē, carācarē hiṁsaï'nēgaruvē</l>
	    <l>cittēhi tē paritāvēi bālē, pīlēi attaṭṭhaguru kiliṭṭhē</l>
	  </lg>
	</div>
	<div type="section" n="1313">
	  <lg n="1313">
	    <l>rasānuvāēṇa pariggahēṇa uppāyaṇē rakkhaṇasanniōgē</l>
	    <l>vaē viōgē ya kahaṁ suhaṁ sē, sambhōgakālē ya atittilābhē</l>
	  </lg>
	</div>
	<div type="section" n="1314">
	  <lg n="1314">
	    <l>rasē atittē ya pariggahaṁmi, sattōvasattō na uvēi tuṭṭhiṁ</l>
	    <l>atuṭṭhidōsēṇa duhī parassa, lobhāvilē āyayaī adattaṁ</l>
	  </lg>
	</div>
	<div type="section" n="1315">
	  <lg n="1315">
	    <l>taṇhābhibhūyassa adattahāriṇō, rasē atittassa pariggahē ya</l>
	    <l>māyāmusaṁ vaḍḍhaï lobhadōsā, tatthāvi dukkhā na vimuccaī sē</l>
	  </lg>
	</div>
	<div type="section" n="1316">
	  <lg n="1316">
	    <l>mōsassa pacchā ya puratthaō ya, paōgakālē ya duhī durantē</l>
	    <l>ēvaṁ adattāṇi samāyayantō, rasē atittō duhiō anissō</l>
	  </lg>
	</div>
	<div type="section" n="1317">
	  <lg n="1317">
	    <l>rasānurattassa narassa ēvaṁ, kuttō suhaṁ hojja kayāi kiñci</l>
	    <l>tatthōvabhōgē vi kilēsadukkhaṁ, nivvattaī jassa kaēṇa dukkhaṁ</l>
	  </lg>
	</div>
	<div type="section" n="1318">
	  <lg n="1318">
	    <l>ēmēva rasaṁmi gaō paōsaṁ, uvēi dukkhōhaparamparāō</l>
	    <l>paduṭṭhacittō ya ciṇāi kammaṁ, jaṁ sē puṇō hōi duhaṁ vivāgē</l>
	  </lg>
	</div>
	<div type="section" n="1319">
	  <lg n="1319">
	    <l>rasē virattō manuō visōgō, ēēṇa dukkhōhaparamparēṇa</l>
	    <l>na lippaī bhavamajjhē vi santō, jalēṇa vā pokkhariṇīpalāsaṁ</l>
	  </lg>
	</div>
	<div type="section" n="1320">
	  <lg n="1320">
	    <l>kāyassa phāsaṁ gahaṇaṁ vayanti, taṁ rāgahēuṁ tu maṇunnamāhu</l>
	    <l>taṁ dōsahēuṁ amaṇunnamāhu, samō ya jō tēsu ya vīyarāgō</l>
	  </lg>
	</div>
	<div type="section" n="1321">
	  <lg n="1321">
	    <l>phāsassa kāyaṁ gahaṇaṁ vayanti, kāyassa phāsaṁ gahaṇaṁ vayanti</l>
	    <l>rāgassa hēuṁ samaṇunnamāhu, dōsassa hēu amaṇunnamāhu</l>
	  </lg>
	</div>
	<div type="section" n="1322">
	  <lg n="1322">
	    <l>phāsēsu jō giddhaïmuvēi tivvaṁ, akāliyaṁ pāvaï sē vināsaṁ</l>
	    <l>rāgāurē sīyajalāvasannē, gāhaggahīē mahisē vivannē</l>
	  </lg>
	</div>
	<div type="section" n="1323">
	  <lg n="1323">
	    <l>jē yāvi dōsaṁ samuvēi tivvaṁ, taṁsi kkhaṇē sē u uvēi dukkhaṁ</l>
	    <l>duddantadōsēṇa saēṇa jantū, na kiñci phāsaṁ avarajjhaī sē</l>
	  </lg>
	</div>
	<div type="section" n="1324">
	  <lg n="1324">
	    <l>ēgantarattē ruiraṁsi phāsē, atālisē sē kuṇaī paōsaṁ</l>
	    <l>dukkhassa sampīlamuvēi bālē, na lippaī tēṇa munī virāgō</l>
	  </lg>
	</div>
	<div type="section" n="1325">
	  <lg n="1325">
	    <l>phāsānugāsānugaē ya jīvē, carācarē hiṁsaïnēgaruvē</l>
	    <l>cittēhi tē paritāvēi bālē, pīlēi attaṭṭhaguru kiliṭṭhē</l>
	  </lg>
	</div>
	<div type="section" n="1326">
	  <lg n="1326">
	    <l>phāsānuvāēṇa pariggahēṇa, uppāyaṇē rakkhaṇasanniōgē</l>
	    <l>vaē viōgē ya kahaṁ suhaṁ sē, sambhōgakālē ya atittilābhē</l>
	  </lg>
	</div>
	<div type="section" n="1327">
	  <lg n="1327">
	    <l>phāsē atittē ya pariggahaṁmi, sattōvasattō na uvēi tuṭṭhiṁ</l>
	    <l>atuṭṭhidōsēṇa duhī parassa, lobhāvilē āyayaī adattaṁ</l>
	  </lg>
	</div>
	<div type="section" n="1328">
	  <lg n="1328">
	    <l>taṇhābhibhūyassa adattahāriṇō, phāsē atittassa pariggahē ya</l>
	    <l>māyāmusaṁ vaḍḍhaï lobhadōsā, tatthāvi dukkhā na vimuccaī sē</l>
	  </lg>
	</div>
	<div type="section" n="1329">
	  <lg n="1329">
	    <l>mōsassa pacchā ya puratthaō ya, paōgakālē ya duhī durantē</l>
	    <l>ēvaṁ adattāṇi samāyayantō, phāsē atittō duhiō anissō</l>
	  </lg>
	</div>
	<div type="section" n="1330">
	  <lg n="1330">
	    <l>phāsānurattassa narassa ēvaṁ, kuttō suhaṁ hojja kayāi kiñci?</l>
	    <l>tatthōvabhōgēvi kilēsadukkhaṁ, nivvattaī jassa kaēṇa dukkhaṁ</l>
	  </lg>
	</div>
	<div type="section" n="1331">
	  <lg n="1331">
	    <l>ēmēva phāsaṁmi gaō paōsaṁ, uvēi dukkhōhaparamparāō</l>
	    <l>paduṭṭhacittō ya ciṇāi kammaṁ, jaṁ sē puṇō hōi duhē vivāgē</l>
	  </lg>
	</div>
	<div type="section" n="1332">
	  <lg n="1332">
	    <l>phāsē virattō manuō visōgō, ēēṇa dukkhōhaparamparēṇa</l>
	    <l>na lippaī bhavamajjhē vi santō, jalēṇa vā pokkhariṇīpalāsaṁ</l>
	  </lg>
	</div>
	<div type="section" n="1333">
	  <lg n="1333">
	    <l>manassa bhāvaṁ gahaṇaṁ vayanti, taṁ rāgahēuṁ tuṁ maṇunnamāhu</l>
	    <l>taṁ dōsahēuṁ amaṇunnamāhu, samō ya jō tēsu sa vīyarāgō</l>
	  </lg>
	</div>
	<div type="section" n="1334">
	  <lg n="1334">
	    <l>bhāvassa manaṁ gahaṇaṁ vayanti, manassa bhāvaṁ gahaṇaṁ vayanti</l>
	    <l>rāgassa hēuṁ samaṇunnamāhu, dōsassa hēuṁ amaṇunnamāhu</l>
	  </lg>
	</div>
	<div type="section" n="1335">
	  <lg n="1335">
	    <l>bhāvēsu jō giddhimuvēi tivvaṁ, akāliyaṁ pāvaï sē vināsaṁ</l>
	    <l>rāgāurē kāmaguṇēsu giddhē, karēṇumaggāvahiē gajē vā</l>
	  </lg>
	</div>
	<div type="section" n="1336">
	  <lg n="1336">
	    <l>jē yāvi dōsaṁ samuvēi tivvaṁ, taṁsi kkhaṇē sē u uvēi dukkhaṁ</l>
	    <l>duddantadōsēṇa saēṇa jantū, na kiñci bhāvaṁ avarajjhaī sē</l>
	  </lg>
	</div>
	<div type="section" n="1337">
	  <lg n="1337">
	    <l>ēgantarattē ruiraṁsi bhāvē, atālisē sē kuṇaī paōsaṁ</l>
	    <l>dukkhassa sampīlamuvēi bālē, na lippaī tēṇa munī virāgō</l>
	  </lg>
	</div>
	<div type="section" n="1338">
	  <lg n="1338">
	    <l>bhāvānugāsānugaē ya jīvē, carācarē hiṁsaï'nēgaruvē</l>
	    <l>cittēhi tē paritāvēi bālē, pīlēi attaṭṭhaguru kiliṭṭhē</l>
	  </lg>
	</div>
	<div type="section" n="1339">
	  <lg n="1339">
	    <l>bhāvānuvāēṇa pariggahēṇa, uppāyaṇē rakkhaṇasanniōgē</l>
	    <l>vaē viōgē ya kahaṁ suhaṁ sē, sambhōgakālē ya atittilābhē</l>
	  </lg>
	</div>
	<div type="section" n="1340">
	  <lg n="1340">
	    <l>bhāvē atittē ya pariggahaṁmi, sattōvasattō na uvēi tuṭṭhiṁ</l>
	    <l>atuṭṭhidōsēṇa duhī parassa, lobhāvilē āyayaī adattaṁ</l>
	  </lg>
	</div>
	<div type="section" n="1341">
	  <lg n="1341">
	    <l>taṇhābhibhūyassa adattahāriṇō, bhāvē atittassa pariggahē ya</l>
	    <l>māyāmusaṁ vaḍḍhaï lobhadōsā, tatthāvi dukkhā na vimuccaī sē</l>
	  </lg>
	</div>
	<div type="section" n="1342">
	  <lg n="1342">
	    <l>mōsassa pacchā ya puratthaō ya, paōgakālē ya duhī durantē</l>
	    <l>ēvaṁ adattāṇi samāyayantō, bhāvē atittō duhiō anissō</l>
	  </lg>
	</div>
	<div type="section" n="1343">
	  <lg n="1343">
	    <l>bhāvānurattassa narassa ēvaṁ, kuttō suhaṁ hojja kayāi kiñci</l>
	    <l>tatthōvabhōgē vi kilēsadukkhaṁ, nivvattaī jassa kaēṇa dukkhaṁ</l>
	  </lg>
	</div>
	<div type="section" n="1344">
	  <lg n="1344">
	    <l>ēmēva bhāvaṁmi gaō paōsaṁ, uvēi dukkhōhaparamparāō</l>
	    <l>paduṭṭhacittō ya ciṇāi kammaṁ, jaṁ sē puṇō hōi duhaṁ vivāgē</l>
	  </lg>
	</div>
	<div type="section" n="1345">
	  <lg n="1345">
	    <l>bhāvē virattō manuō visōgō, ēēṇa dukkhōhaparamparēṇa</l>
	    <l>na lippaī bhavamajjhē vi santō, jalēṇa vā pokkhariṇīpilāsaṁ</l>
	  </lg>
	</div>
	<div type="section" n="1346">
	  <lg n="1346">
	    <l>ēvindiyatthā ya manassa atthā, dukkhassa hēuṁ manuyassa rāgiṇō</l>
	    <l>tē cēva thōvaṁ pi kayāi dukkhaṁ na vīyarāgassa karenti kiñci</l>
	  </lg>
	</div>
	<div type="section" n="1347">
	  <lg n="1347">
	    <l>na kāmabhōgā samayaṁ uventi, na yāvi bhōgā vigaïṁ uventi</l>
	    <l>jē tappaōsī ya pariggahī ya, sō tēsu mōhā vigaïṁ uvēi</l>
	  </lg>
	</div>
	<div type="section" n="1348">
	  <lg n="1348">
	    <l>kōhaṁ ca mānaṁ ca tahēva māyaṁ, lōhaṁ dugucchaṁ araïṁ raïṁ ca</l>
	    <l>hāsaṁ bhayaṁ sōgapumitthivēyaṁ, napuṁsavēyaṁ vivihē ya bhāvē</l>
	  </lg>
	</div>
	<div type="section" n="1349">
	  <lg n="1349">
	    <l>āvajjaī ēvamanēgaruvē, ēvaṁvihē kāmaguṇēsu sattō</l>
	    <l>annē ya ēyappabhavē visēsē, kāruṇṇadīṇē hirimē vaïssē</l>
	  </lg>
	</div>
	<div type="section" n="1350">
	  <lg n="1350">
	    <l>kappaṁ na icchijja sahāyalicchū, pacchānutāvēṇa tavvappabhāvaṁ</l>
	    <l>ēvaṁ viyārē amiyappayārē, āvajjaī indiyacōravassē</l>
	  </lg>
	</div>
	<div type="section" n="1351">
	  <lg n="1351">
	    <l>taō sē jāyanti paōyaṇāiṁ, nimajjiuṁ mōhamahaṇṇavaṁmi</l>
	    <l>suhēsiṇō dukkhaviṇōyaṇaṭṭhā, tapaccayaṁ ujjamaē ya rāgī</l>
	  </lg>
	</div>
	<div type="section" n="1352">
	  <lg n="1352">
	    <l>virajjamāṇassa ya indiyatthā, saddāiyā tāvaïyappagārā</l>
	    <l>na tassa savvē vi maṇunnayaṁ vā, nivvatayantī amaṇunnayaṁ vā</l>
	  </lg>
	</div>
	<div type="section" n="1353">
	  <lg n="1353">
	    <l>ēvaṁ sa saṅkappavikappaṇāsuṁ, sañjāyaī samayamuvaṭṭhiyassa</l>
	    <l>atthē asaṅkappayaō taō sē, pahīyaē kāmaguṇēsu taṇhā</l>
	  </lg>
	</div>
	<div type="section" n="1354">
	  <lg n="1354">
	    <l>sō vīyarāgō kayasavvakiccō, khavēi nāṇāvaraṇaṁ khaṇēṇaṁ</l>
	    <l>tahēva jaṁ daṁsaṇamāvarēi, jaṁ cantarāyaṁ pakarēi kammaṁ</l>
	  </lg>
	</div>
	<div type="section" n="1355">
	  <lg n="1355">
	    <l>savvaṁ taō jāṇaï pāsaē ya, amōhaṇē hōi nirantarāē</l>
	    <l>anāsavē jhāṇasamāhijuttē, āukkhaē mokkhamuvēi suddhē</l>
	  </lg>
	</div>
	<div type="section" n="1356">
	  <lg n="1356">
	    <l>sō tassa savvassa duhassa mukkhō, jaṁ bāhaī sayayaṁ jantumēyaṁ</l>
	    <l>dīhāmayaṁ vippamukkō pasatthō, tō hōi accantasuhī kayatthō</l>
	  </lg>
	</div>
	<div type="section" n="1357">
	  <lg n="1357">
	    <l>anāikālappabhavassa ēsō, savvassa dukkhassa pamokkhamaggō</l>
	    <l>viyāhiō jaṁ samuvicca sattā, kamēṇa accantasuhī   bhavanti</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- battīsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="33">
	<head>kammapayaḍī</head>
	<div type="section" n="1358">
	  <lg n="1358">
	    <l>aṭṭhaṁ kammāiṁ vocchāmi, ānupuvviṁ jahakkamaṁ</l>
	    <l>jēhiṁ baddhō ayaṁ jīvō, saṁsārē parivaṭṭaī</l>
	  </lg>
	</div>
	<div type="section" n="1359">
	  <lg n="1359">
	    <l>nāṇassāvaraṇijjaṁ, daṁsaṇāvaraṇaṁ tahā</l>
	    <l>vēyaṇijjaṁ tahā mōhaṁ, āukammaṁ tahēva ya</l>
	  </lg>
	</div>
	<div type="section" n="1360">
	  <lg n="1360">
	    <l>nāmakammaṁ ca gōyaṁ ca, antarāyaṁ tahēva ya</l>
	    <l>ēvamēyāi kammāiṁ, aṭṭhēva u samāsaō</l>
	  </lg>
	</div>
	<div type="section" n="1361">
	  <lg n="1361">
	    <l>nāṇāvaraṇaṁ pañcavihaṁ, suyaṁ ābhinibōhiyaṁ</l>
	    <l>ōhināṇaṁ ca taïyaṁ, maṇanāṇaṁ ca kēvalaṁ</l>
	  </lg>
	</div>
	<div type="section" n="1362">
	  <lg n="1362">
	    <l>niddā tahēva payalā, niddāniddā payalapayalā ya</l>
	    <l>tattō ya thīṇagiddhī u, pañcamā hōi nāyavvā</l>
	  </lg>
	</div>
	<div type="section" n="1363">
	  <lg n="1363">
	    <l>cakkhumacakkhūōhissa, daṁsaṇē kēvalē ya āvaraṇē</l>
	    <l>ēvaṁ tu navavigappaṁ, nāyavvaṁ daṁsaṇāvaraṇaṁ</l>
	  </lg>
	</div>
	<div type="section" n="1364">
	  <lg n="1364">
	    <l>vēyaṇīyampi ya duvihaṁ, sāyamasāyaṁ ca āhiyaṁ</l>
	    <l>sāyassa u bahū bhēyā, ēmēva asāyassa vi</l>
	  </lg>
	</div>
	<div type="section" n="1365">
	  <lg n="1365">
	    <l>mōhaṇijjampi duvihaṁ, daṁsaṇē caraṇē tahā</l>
	    <l>daṁsaṇē tivihaṁ vuttaṁ, caraṇē duvihaṁ bhavē</l>
	  </lg>
	</div>
	<div type="section" n="1366">
	  <lg n="1366">
	    <l>sammattaṁ cēva micchattaṁ, sammāmicchattamēva ya</l>
	    <l>ēyāō tinni payaḍīō, mōhaṇijjassa daṁsaṇē</l>
	  </lg>
	</div>
	<div type="section" n="1367">
	  <lg n="1367">
	    <l>carittamōhaṇaṁ kammaṁ, duvihaṁ taṁ viyāhiyaṁ</l>
	    <l>kasāyamōhaṇijjaṁ tu, nōkasāyaṁ tahēva ya</l>
	  </lg>
	</div>
	<div type="section" n="1368">
	  <lg n="1368">
	    <l>sōlasavihabhēēṇaṁ, kammaṁ tu kasāyajaṁ</l>
	    <l>sattavihaṁ navavihaṁ vā, kammaṁ ca nōkasāyajaṁ</l>
	  </lg>
	</div>
	<div type="section" n="1369">
	  <lg n="1369">
	    <l>nēraïyatirikkhāū, maṇussāuṁ tahēva ya</l>
	    <l>dēvāuyaṁ caütthaṁ tu, āukammaṁ caüvvihaṁ</l>
	  </lg>
	</div>
	<div type="section" n="1370">
	  <lg n="1370">
	    <l>nāmakammaṁ tu duvihaṁ, suhamasuhaṁ ca āhiyaṁ</l>
	    <l>suhassa u bahū bhēyā, ēmēva asuhassa vi</l>
	  </lg>
	</div>
	<div type="section" n="1371">
	  <lg n="1371">
	    <l>gōyaṁ kammaṁ duvihaṁ, uccaṁ niyaṁ ca āhiyaṁ</l>
	    <l>uccaṁ aṭṭhavihaṁ hōi, ēvaṁ nīyaṁ pi āhiyaṁ</l>
	  </lg>
	</div>
	<div type="section" n="1372">
	  <lg n="1372">
	    <l>dānē lābhē ya bhōgē ya, uvabhōgē vīriē tahā</l>
	    <l>pañcavihamantarāyaṁ, samāsēṇa viyāhiyaṁ</l>
	  </lg>
	</div>
	<div type="section" n="1373">
	  <lg n="1373">
	    <l>ēyāō mūlapayaḍīō, uttarāō ya āhiyā</l>
	    <l>paēsaggaṁ khettakālē ya, bhāvaṁ ca uttaraṁ suṇa</l>
	  </lg>
	</div>
	<div type="section" n="1374">
	  <lg n="1374">
	    <l>savvēsiṁ cēva kammāṇaṁ, paēsaggamanantagaṁ</l>
	    <l>gaṇṭhiyasattāīyaṁ, antō siddhāṇa āhiyaṁ</l>
	  </lg>
	</div>
	<div type="section" n="1375">
	  <lg n="1375">
	    <l>savvajīvāṇa kammaṁ tu, saṅgahē chaddisāgayaṁ</l>
	    <l>savvēsu vi paēsēsu, savvaṁ savvēṇa baddhagaṁ</l>
	  </lg>
	</div>
	<div type="section" n="1376">
	  <lg n="1376">
	    <l>udahīsarisanāmāṇa, tīsaī kōḍikōḍīō</l>
	    <l>ukkōsiyā ṭhiī hōi, antōmuhuttaṁ jahanniyā</l>
	  </lg>
	</div>
	<div type="section" n="1377">
	  <lg n="1377">
	    <l>āvaraṇijjāṇa duṇhampi, vēyaṇijjē tahēva ya</l>
	    <l>antarāē ya kammaṁmi, ṭhiī ēsā viyāhiyā</l>
	  </lg>
	</div>
	<div type="section" n="1378">
	  <lg n="1378">
	    <l>udahīsarisanāmāṇaṁ, sattariṁ kōḍikōḍīō</l>
	    <l>mōhaṇijjassa ukkōsā, antōmuhuttaṁ jahanniyā</l>
	  </lg>
	</div>
	<div type="section" n="1379">
	  <lg n="1379">
	    <l>tettīsa sāgarōvamā, ukkōsēṇa viyāhiyā</l>
	    <l>ṭhii u āukammassa, antōmuhuttaṁ jahanniyā</l>
	  </lg>
	</div>
	<div type="section" n="1380">
	  <lg n="1380">
	    <l>udahīsarisanāmāṇa, vīsaī kōḍikōḍīō</l>
	    <l>nāmagottāṇaṁ ukkōsā, antō muhuttaṁ jahanniyā</l>
	  </lg>
	</div>
	<div type="section" n="1381">
	  <lg n="1381">
	    <l>siddhāṇa'nantabhāgō ya, anubhāgā havanti u</l>
	    <l>savvēsu vi paēsaggaṁ, savvajīvēsu icchiyaṁ</l>
	  </lg>
	</div>
	<div type="section" n="1382">
	  <lg n="1382">
	    <l>tamhā ēēsiṁ kammāṇaṁ, anubhāga viyāṇiyā</l>
	    <l>ēēsiṁ saṁvarē cēva, khavaṇē ya jaē buhō</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- tettīsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="34">
	<head>lēsajjhayaṇaṁ</head>
	<div type="section" n="1383">
	  <lg n="1383">
	    <l>lēsajjhayaṇaṁ pavakkhāmi, ānupuvviṁ jahakkamaṁ</l>
	    <l>chaṇhampi kammalēsāṇaṁ, anubhāvē suṇēha mē</l>
	  </lg>
	</div>
	<div type="section" n="1384">
	  <lg n="1384">
	    <l>nāmāiṁ vaṇṇarasagandha phāsapariṇāmalakkhaṇaṁ ṭhāṇaṁ</l>
	    <l>ṭhiiṁ gaïṁ āuṁ ya, lēsāṇaṁ tu suṇēha mē</l>
	  </lg>
	</div>
	<div type="section" n="1385">
	  <lg n="1385">
	    <l>kiṇhā nīlā ya kāū ya, tēū pamhā tahēva ya</l>
	    <l>sukkalēsā ya chaṭṭhā ya, nāmāiṁ tu jahakkamaṁ</l>
	  </lg>
	</div>
	<div type="section" n="1386">
	  <lg n="1386">
	    <l>jīmūyaniddha saṅkāsā, gavalariṭṭhaga saṁnibhā</l>
	    <l>khañjañjaṇa nayananibhā, kiṇhalēsā u vaṇṇaō</l>
	  </lg>
	</div>
	<div type="section" n="1387">
	  <lg n="1387">
	    <l>nīlāsōga saṅkāsā, cāsapiccha samappabhā</l>
	    <l>vēruliyaniddha saṅkāsā, nīlalēsā u vaṇṇaō</l>
	  </lg>
	</div>
	<div type="section" n="1388">
	  <lg n="1388">
	    <l>ayasīpuppha saṅkāsā, kōilaccha dasaṁnibhā</l>
	    <l>pārēvayagīvanibhā, kāūlēsā u vaṇṇaō</l>
	  </lg>
	</div>
	<div type="section" n="1389">
	  <lg n="1389">
	    <l>hiṅgulayadhāu saṅkāsā, taruṇāicca sannibhā</l>
	    <l>suyatuṇḍa paīvanibhā, tēūlēsā u vaṇṇaō</l>
	  </lg>
	</div>
	<div type="section" n="1390">
	  <lg n="1390">
	    <l>hariyālabhēya saṅkāsā, haliddābhēya samappabhā</l>
	    <l>saṇāsaṇa kusumanibhā, pamhalēsā u vaṇṇaō</l>
	  </lg>
	</div>
	<div type="section" n="1391">
	  <lg n="1391">
	    <l>saṅkhaṅkakunda saṅkāsā, khīrapūra samappabhā</l>
	    <l>rayayahāra saṅkāsā, sukkalēsā u vaṇṇaō</l>
	  </lg>
	</div>
	<div type="section" n="1392">
	  <lg n="1392">
	    <l>jaha kaḍuya tumbagarasō, nimbarasō kaḍuya rōhiṇirasō vā</l>
	    <l>ettō vi anantaguṇō, rasō ya kiṇhāē nāyavvō</l>
	  </lg>
	</div>
	<div type="section" n="1393">
	  <lg n="1393">
	    <l>jaha tigaḍuyassa ya rasō, tikkhō jaha hatthipippalīē vā</l>
	    <l>ettō vi anantaguṇō, rasō u nīlāē nāyavvō</l>
	  </lg>
	</div>
	<div type="section" n="1394">
	  <lg n="1394">
	    <l>jaha taruṇa ambagarasō, tuvarakaviṭṭhassa vāvi jārisaō</l>
	    <l>ettō vi anantaguṇō, rasō u kāūē nāyavvō</l>
	  </lg>
	</div>
	<div type="section" n="1395">
	  <lg n="1395">
	    <l>jaha pariṇayambagarasō, pakkakaviṭhṭhassa vāvi jārisaō</l>
	    <l>ettō vi anantaguṇō, rasō u tēūē nāyavvō</l>
	  </lg>
	</div>
	<div type="section" n="1396">
	  <lg n="1396">
	    <l>varavāruṇīē va rasō, vivihāṇa va āsavāṇa jārisaō</l>
	    <l>mahumēragassa va rasō, ettō pamhāē paraēṇaṁ</l>
	  </lg>
	</div>
	<div type="section" n="1397">
	  <lg n="1397">
	    <l>khajjūra muddiyarasō, khīrarasō khaṇḍa sakkararasō vā</l>
	    <l>ettō vi anantaguṇō, rasō u sukkāē nāyavvō</l>
	  </lg>
	</div>
	<div type="section" n="1398">
	  <lg n="1398">
	    <l>jaha gōmaḍassa gandhō, suṇagamaḍassa va jahā ahimaḍassa</l>
	    <l>ettō vi anantaguṇō, lēsāṇaṁ appasatthāṇaṁ</l>
	  </lg>
	</div>
	<div type="section" n="1399">
	  <lg n="1399">
	    <l>jaha surahi kusumagandhō, gandhavāsāṇa pissamāṇāṇaṁ</l>
	    <l>ettō vi anantaguṇō, pasatthalēsāṇa tiṇhampi</l>
	  </lg>
	</div>
	<div type="section" n="1400">
	  <lg n="1400">
	    <l>jaha karagayassa phāsō, gōjibbhāē ya sāgapattāṇaṁ</l>
	    <l>ettō vi anantaguṇō, lēsāṇaṁ appasatthāṇaṁ</l>
	  </lg>
	</div>
	<div type="section" n="1401">
	  <lg n="1401">
	    <l>jaha būrassa va phāsō, navanīyassa va sirīsakusumāṇaṁ</l>
	    <l>ettō vi anantaguṇō, pasatthalēsāṇa tiṇhampi</l>
	  </lg>
	</div>
	<div type="section" n="1402">
	  <lg n="1402">
	    <l>tivihō va navavihō vā, sattāvīsaïvihekkasīō vā</l>
	    <l>dusaō tēyālō vā, lēsāṇaṁ hōi pariṇāmō</l>
	  </lg>
	</div>
	<div type="section" n="1403">
	  <lg n="1403">
	    <l>pañcāsavappamattō, tīhiṁ aguttō chasuṁ aviraō ya</l>
	    <l>tivvārambha pariṇaō, khuddō sāhasiō narō</l>
	  </lg>
	</div>
	<div type="section" n="1404">
	  <lg n="1404">
	    <l>niddhandhasa pariṇāmō, nissaṁsō ajiindiō</l>
	    <l>ēyajōgasamāuttō, kiṇhalēsaṁ tu pariṇamē</l>
	  </lg>
	</div>
	<div type="section" n="1405">
	  <lg n="1405">
	    <l>issā amarisa atavō, avijja māyā ahīriyā</l>
	    <l>gēhī paōsē ya saḍhē, pamattē rasalōluē sāyagavēsaē ya</l>
	  </lg>
	</div>
	<div type="section" n="1406">
	  <lg n="1406">
	    <l>ārambhaō aviraō, khuddō sāhassiō narō</l>
	    <l>ēyajōga samāuttō, nīlalēsaṁ tu pariṇamē</l>
	  </lg>
	</div>
	<div type="section" n="1407">
	  <lg n="1407">
	    <l>vaṅkē vaṅkasamāyārē, niyaḍillē anujjuē</l>
	    <l>paliuñcaga ōvahiē, micchadiṭṭhī anāriē</l>
	  </lg>
	</div>
	<div type="section" n="1408">
	  <lg n="1408">
	    <l>upphālagaduṭṭhavāī ya, tēṇē yāvi ya maccharī</l>
	    <l>ēyajōga samāuttō, kāūlēsaṁ tu pariṇamē</l>
	  </lg>
	</div>
	<div type="section" n="1409">
	  <lg n="1409">
	    <l>nīyāvittī acavalē, amāī akuūhalē</l>
	    <l>vinīya vinaē dantē, jōgavaṁ uvahāṇavaṁ</l>
	  </lg>
	</div>
	<div type="section" n="1410">
	  <lg n="1410">
	    <l>piyadhammē daḍhadhammē 'vajjabhīru hiēsaē</l>
	    <l>ēyajōga samāuttō, tēūlēsaṁ tu pariṇamē</l>
	  </lg>
	</div>
	<div type="section" n="1411">
	  <lg n="1411">
	    <l>payaṇu kōhamāṇē ya, māyālobhē ya payaṇuē</l>
	    <l>pasantacittē dantappā, jōgavaṁ uvahāṇavaṁ</l>
	  </lg>
	</div>
	<div type="section" n="1412">
	  <lg n="1412">
	    <l>tahā ya payaṇuvāī ya, uvasantē jiindiē</l>
	    <l>ēyajōga samāuttō, pamhalēsaṁ tu pariṇamē</l>
	  </lg>
	</div>
	<div type="section" n="1413">
	  <lg n="1413">
	    <l>aṭṭaruddāṇi vajjittā, dhammasukkāṇi jhāyaē</l>
	    <l>pasantacittē dantappā, samiē guttē ya guttisu</l>
	  </lg>
	</div>
	<div type="section" n="1414">
	  <lg n="1414">
	    <l>sarāgē vīyarāgē vā, uvasantē jiindiē</l>
	    <l>ēyajōgasamāuttō, sukkalēsaṁ tu pariṇamē</l>
	  </lg>
	</div>
	<div type="section" n="1415">
	  <lg n="1415">
	    <l>asaṅkhijjāṇōsappiṇīṇa, ussappiṇīṇa jē samayā</l>
	    <l>saṅkhāīyā lōgā, lēsāṇa havanti ṭhāṇāiṁ</l>
	  </lg>
	</div>
	<div type="section" n="1416">
	  <lg n="1416">
	    <l>muhuttaddhaṁ tu jahannā, tettīsā sāgarā muhutta'hiyā</l>
	    <l>ukkōsā hōi ṭhiī, nāyavvā kiṇhalēsāē</l>
	  </lg>
	</div>
	<div type="section" n="1417">
	  <lg n="1417">
	    <l>muhuttaddhaṁ tu jahannā, dasa udahī paliyamasaṅkhabhāgamabbhahiyā</l>
	    <l>ukkōsā i ṭhiī, nāyavvā nīlalēsāē</l>
	  </lg>
	</div>
	<div type="section" n="1418">
	  <lg n="1418">
	    <l>muhuttaddhaṁ tu jahannā, tiṇṇudahī paliyamasaṅkhabhāgamabbhahiyā</l>
	    <l>ukkōsā hōi ṭhiī, nāyavvā kāulēsāē</l>
	  </lg>
	</div>
	<div type="section" n="1419">
	  <lg n="1419">
	    <l>muhuttaddhaṁ tu jahannā, doṇṇudahī paliyamasaṅkhabhāgamabbhahiyā</l>
	    <l>ukkōsā hōi ṭhiī, nāyavvā tēulēsāē</l>
	  </lg>
	</div>
	<div type="section" n="1420">
	  <lg n="1420">
	    <l>muhuttaddhaṁ tu jahannā, dasa honti ya sāgarā muhutta'hiyā</l>
	    <l>ukkōsā hōi ṭhiī, nāyavvā sukkalēsāē</l>
	  </lg>
	</div>
	<div type="section" n="1421">
	  <lg n="1421">
	    <l>muhuttaddhaṁ tu jahannā tettīsaṁ sāgarā muhutta'hiyā</l>
	    <l>ukkōsā hōi ṭhiī nāyavvā sukkalēsāē</l>
	  </lg>
	</div>
	<div type="section" n="1422">
	  <lg n="1422">
	    <l>ēsā khalu lēsāṇaṁ, ōhēṇa ṭhiī u vaṇṇiyā hōi</l>
	    <l>caüsu vi gaīsu ettō, lēsāṇa ṭhiiṁ tu vocchāmi</l>
	  </lg>
	</div>
	<div type="section" n="1423">
	  <lg n="1423">
	    <l>dasa vāsasahassāiṁ, kāuē ṭhiī jahanniyā hōi</l>
	    <l>tiṇṇudahī paliōvamaṁ, asaṅkhabhāgaṁ ca ukkōsā</l>
	  </lg>
	</div>
	<div type="section" n="1424">
	  <lg n="1424">
	    <l>tiṇṇudahī paliōvamaṁ, asaṅkhabhāgō jahannēṇa nīlaṭhiī</l>
	    <l>dasaüdahī paliōvamaṁ asaṅkhabhāgaṁ ca ukkōsā</l>
	  </lg>
	</div>
	<div type="section" n="1425">
	  <lg n="1425">
	    <l>dasaüdahī paliōvamaṁ asaṅkhabhāgaṁ jahanniyā hōi</l>
	    <l>tettīsasāgarāiṁ ukkōsā, hōi kiṇhāē lēsāē</l>
	  </lg>
	</div>
	<div type="section" n="1426">
	  <lg n="1426">
	    <l>ēsā nēraïyāṇaṁ, lēsāṇa ṭhiī u vaṇṇiyā hōi</l>
	    <l>tēṇaṁ paraṁ vocchāmi, tiriyamanussāṇa dēvāṇaṁ</l>
	  </lg>
	</div>
	<div type="section" n="1427">
	  <lg n="1427">
	    <l>antōmuhuttamaddhaṁ, lēsāṇa ṭhiī jahiṁ jahiṁ jā u</l>
	    <l>tiriyāṇa narāṇaṁ vā, vajjittā kēvalaṁ lēsaṁ</l>
	  </lg>
	</div>
	<div type="section" n="1428">
	  <lg n="1428">
	    <l>muhuttaddhaṁ tu jahannā, ukkōsā hōi puvvakōḍīō</l>
	    <l>navahiṁ varisēhiṁ ūṇā, nāyavvā sukkalēsāē</l>
	  </lg>
	</div>
	<div type="section" n="1429">
	  <lg n="1429">
	    <l>ēsā tiriyanarāṇaṁ, lēsāṇa ṭhiī u vaṇṇiyā hōi</l>
	    <l>tēṇa paraṁ vocchāmi, lēsāṇa ṭhiī u dēvāṇaṁ</l>
	  </lg>
	</div>
	<div type="section" n="1430">
	  <lg n="1430">
	    <l>dasa vāsasahassāiṁ, kiṇhāē ṭhiī jahanniyā hōi</l>
	    <l>paliyamasaṅkhijjaïmō, ukkōsō hōi kiṇhāē</l>
	  </lg>
	</div>
	<div type="section" n="1431">
	  <lg n="1431">
	    <l>jā kiṇhāē ṭhiī khalu, ukkōsā sā u samayamabbhahiyā</l>
	    <l>jahannēṇaṁ nīlāē, paliyamasaṅkhaṁ ca ukkōsā</l>
	  </lg>
	</div>
	<div type="section" n="1432">
	  <lg n="1432">
	    <l>jā nīlāē ṭhiī khalu, ukkōsā sā u samayamabbhahiyā</l>
	    <l>jahannēṇaṁ kāūē, paliyamasaṅkhaṁ ca ukkōsā</l>
	  </lg>
	</div>
	<div type="section" n="1433">
	  <lg n="1433">
	    <l>tēṇa paraṁ vocchāmi, tēūlēsā jahā suragaṇāṇaṁ</l>
	    <l>bhavaṇavaïvāṇamantara jōisavēmāṇiyāṇaṁ ca</l>
	  </lg>
	</div>
	<div type="section" n="1434">
	  <lg n="1434">
	    <l>paliōvamaṁ jahannaṁ, ukkōsā sāgarā u duṇha'hiā</l>
	    <l>paliyamasaṅkhejjēṇaṁ, hōi bhāgēṇa tēūē</l>
	  </lg>
	</div>
	<div type="section" n="1435">
	  <lg n="1435">
	    <l>dasavāsasahassāiṁ, tēūē ṭhiī jahanniyā hōi</l>
	    <l>dunnudahī paliōvama asaṅkhabhāgaṁ ca ukkōsā</l>
	  </lg>
	</div>
	<div type="section" n="1436">
	  <lg n="1436">
	    <l>jā tēūē ṭhiī khalu, ukkōsā sā u samayamabbhahiyā</l>
	    <l>jahannēṇaṁ pamhāē, dasa u muhutta'hiyāiṁ ukkōsā</l>
	  </lg>
	</div>
	<div type="section" n="1437">
	  <lg n="1437">
	    <l>jā pamhāē ṭhiī khalu, ukkōsā sā u samayamabbhahiyā</l>
	    <l>jahannēṇaṁ sukkāē, tettīsa muhuttaṁ abbhahiyā</l>
	  </lg>
	</div>
	<div type="section" n="1438">
	  <lg n="1438">
	    <l>kiṇhā nīlā kāū, tinni vi ēyāō ahammalēsāō</l>
	    <l>ēyāhiṁ tihivi jīvō, duggaïṁ uvavajjaī bahusō</l>
	  </lg>
	</div>
	<div type="section" n="1439">
	  <lg n="1439">
	    <l>tēū pamhā sukkā, tinnivi ēyāō dhammalēsāō</l>
	    <l>ēyāhi tihivi jīvō, suggaïṁ uvavajjaī</l>
	  </lg>
	</div>
	<div type="section" n="1440">
	  <lg n="1440">
	    <l>lēsāhiṁ savvāhiṁ, paḍhamē samayaṁmi pariṇayāhiṁ tu,</l>
	    <l>na hu kassaï uvavāō, parē bhavē atthi jīvassa</l>
	  </lg>
	</div>
	<div type="section" n="1441">
	  <lg n="1441">
	    <l>lēsāhiṁ savvāhiṁ, carimē samayaṁmi pariṇayāhiṁ tu</l>
	    <l>na hu kassaï uvavāō, parē bhavē hōi jīvassa</l>
	  </lg>
	</div>
	<div type="section" n="1442">
	  <lg n="1442">
	    <l>antamuhuttaṁmi gaē, antamuhuttaṁmi sēsaē cēva</l>
	    <l>lēsāhi pariṇayāhiṁ, jīvā gacchanti paralōyaṁ</l>
	  </lg>
	</div>
	<div type="section" n="1443">
	  <lg n="1443">
	    <l>tamhā ēyāsi lēsāṇaṁ, anubhāvē viyāṇiyā</l>
	    <l>appasatthāō vajjittā, pasatthāō'hiṭṭhiē munī</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- caütīsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="35">
	<head>aṇagāramaggagaī</head>
	<div type="section" n="1444">
	  <lg n="1444">
	    <l>suṇēha mē ēgaggamaṇā, maggaṁ buddhēhiṁ dēsiyaṁ</l>
	    <l>jamāyarantō bhikkhū, dukkhāṇantakarē bhavē</l>
	  </lg>
	</div>
	<div type="section" n="1445">
	  <lg n="1445">
	    <l>gihavāsaṁ pariccajja, pavajjāmassiē munī</l>
	    <l>imē saṅgē viyāṇijjā, jēhiṁ sajjanti mānavā</l>
	  </lg>
	</div>
	<div type="section" n="1446">
	  <lg n="1446">
	    <l>tahēva hiṁsaṁ aliyaṁ, cojjaṁ abambhasēvaṇaṁ</l>
	    <l>icchākāmaṁ ca lobhaṁ ca, sañjaō parivajjaē</l>
	  </lg>
	</div>
	<div type="section" n="1447">
	  <lg n="1447">
	    <l>manōharaṁ cittagharaṁ, malladhūvēṇa vāsiyaṁ</l>
	    <l>sakavāḍaṁ paṇḍurullōyaṁ, manasā vi na patthaē</l>
	  </lg>
	</div>
	<div type="section" n="1448">
	  <lg n="1448">
	    <l>indiyāṇi u bhikkhussa, tārisaṁmi uvvassaē</l>
	    <l>dukkarāiṁ nivārēuṁ, kāmarāgavivaḍḍhaṇē</l>
	  </lg>
	</div>
	<div type="section" n="1449">
	  <lg n="1449">
	    <l>susāṇē sunnagārē vā, rukkhamūlē va ikkaō</l>
	    <l>païrikkē parakaḍē vā, vāsaṁ tattha'bhirōyaē</l>
	  </lg>
	</div>
	<div type="section" n="1450">
	  <lg n="1450">
	    <l>phāsuyaṁmi anābāhē, itthīhiṁ anabhiddhuē</l>
	    <l>tattha saṅkappaē vāsaṁ, bhikkhū paramasañjaē</l>
	  </lg>
	</div>
	<div type="section" n="1451">
	  <lg n="1451">
	    <l>na sayaṁ gihāiṁ kuvvijjā, nēva annēhiṁ kāraē</l>
	    <l>gihakammasamārambhē, bhūyāṇaṁ dissaē vahō</l>
	  </lg>
	</div>
	<div type="section" n="1452">
	  <lg n="1452">
	    <l>tasāṇaṁ thāvarāṇaṁ ca, suhumāṇaṁ bādarāṇa ya</l>
	    <l>tamhā gihasamārambhaṁ, sañjaō parivajjaē</l>
	  </lg>
	</div>
	<div type="section" n="1453">
	  <lg n="1453">
	    <l>tahēva bhattapānēsu, payaṇē payāvaṇēsu ya</l>
	    <l>pāṇabhūyadayaṭṭhāē, na paē na payāvaē</l>
	  </lg>
	</div>
	<div type="section" n="1454">
	  <lg n="1454">
	    <l>jaladhannanissiyā jīvā, puḍhavīkaṭṭhanissiyā</l>
	    <l>hammanti bhattapānēsu, tamhā bhikkhū na payāvaē</l>
	  </lg>
	</div>
	<div type="section" n="1455">
	  <lg n="1455">
	    <l>visappē savvaō dhārē, bahupāṇa vināsaṇē</l>
	    <l>natthi jōisamē satthē, tamhā jōiṁ na dīvaē</l>
	  </lg>
	</div>
	<div type="section" n="1456">
	  <lg n="1456">
	    <l>hiraṇṇaṁ jāyarūvaṁ ca, manasā vi na patthaē</l>
	    <l>samaleṭṭhukañcanē bhikkhū, viraē kayavikkaē</l>
	  </lg>
	</div>
	<div type="section" n="1457">
	  <lg n="1457">
	    <l>kiṇantō kaïō hōi, vikkiṇantō ya vāṇiō</l>
	    <l>kayavikkayaṁmi vaṭṭantō, bhikkhū na bhavaï tārisō</l>
	  </lg>
	</div>
	<div type="section" n="1458">
	  <lg n="1458">
	    <l>bhikkhiyavvaṁ na kēyavvaṁ, bhikkhuṇā bhikkhuvittiṇā</l>
	    <l>kayavikkaō mahādōsō, bhikkhavittī suhāvahā</l>
	  </lg>
	</div>
	<div type="section" n="1459">
	  <lg n="1459">
	    <l>samuyāṇaṁ uñchamēsijjā, jahāsuttamanindiyaṁ</l>
	    <l>lābhālābhaṁmi santuṭṭhē, piṇḍavāyaṁ carē munī</l>
	  </lg>
	</div>
	<div type="section" n="1460">
	  <lg n="1460">
	    <l>alōlē na rasē giddhē, jibbhādantē amucchiē</l>
	    <l>na rasaṭṭhāē bhuñjijjā, javaṇaṭṭhāē mahāmunī</l>
	  </lg>
	</div>
	<div type="section" n="1461">
	  <lg n="1461">
	    <l>accaṇaṁ rayaṇaṁ cēva, vandanaṁ pūyaṇaṁ tahā</l>
	    <l>iḍḍhīsakkārasammāṇaṁ, manasā vi na patthaē</l>
	  </lg>
	</div>
	<div type="section" n="1462">
	  <lg n="1462">
	    <l>sukkaṁ jjhāṇaṁ jhiyāejjā, aniyāṇē akiñcanē</l>
	    <l>vōsaṭṭhakāē viharejjā, jāva kālassa pajjaō</l>
	  </lg>
	</div>
	<div type="section" n="1463">
	  <lg n="1463">
	    <l>nijjūhiūṇaṁ āhāraṁ, kāladhammē uvaṭṭhiē</l>
	    <l>jahiūṇa mānusaṁ bondiṁ, pahū dukkhā vimuccaī</l>
	  </lg>
	</div>
	<div type="section" n="1464">
	  <lg n="1464">
	    <l>nimammē nirahaṅkārō, vīyarāgō anāsavō</l>
	    <l>sampattō kēvalaṁ nāṇaṁ, sāsayaṁ parinivvuē</l>
	  </lg>
	  <p>
	    <s>tti bēmi</s>
	  </p> 
	</div>
      </div><!-- paṇatīsaïmaṁ ajjhayaṇaṁ sammattaṁ !-->
      <div type="ajjhayaṇaṁ" n="36">
	<head>jīvājīvavibhattī</head>
	<div type="section" n="1465">
	  <lg n="1465">
	    <l>jīvājīvavibhattiṁ, suṇēha mē ēgamanā iō</l>
	    <l>jaṁ jāṇiūṇa bhikkhū, sammaṁ jayaï sañjamē</l>
	  </lg>
	</div>
	<div type="section" n="1466">
	  <lg n="1466">
	    <l>jīvā cēva ajīvā ya, ēsa lōē viyāhiē</l>
	    <l>ajīva dēsamāgāsē, alōē sē viyāhiē</l>
	  </lg>
	</div>
	<div type="section" n="1467">
	  <lg n="1467">
	    <l>davvaō khettaō cēva, kālaō bhāvaō tahā</l>
	    <l>parūvaṇā tēsiṁ bhavē, jīvāṇamajīvāṇa ya</l>
	  </lg>
	</div>
	<div type="section" n="1468">
	  <lg n="1468">
	    <l>rūviṇō cēva arūvī ya, ajīvā duvihā bhavē</l>
	    <l>arūvī dasahā vuttā, rūviṇō ya caüvvihā</l>
	  </lg>
	</div>
	<div type="section" n="1469">
	  <lg n="1469">
	    <l>dhammatthikāē taddēsē, tappaēsē ya āhiē</l>
	    <l>ahammē tassa dēsē ya, tappaēsē ya āhiē</l>
	  </lg>
	</div>
	<div type="section" n="1470">
	  <lg n="1470">
	    <l>āgāsē tassa dēsē ya, tappaēsē ya āhiē</l>
	    <l>addhāsamaē cēva, arūvī dasahā bhavē</l>
	  </lg>
	</div>
	<div type="section" n="1471">
	  <lg n="1471">
	    <l>dhammādhammē ya dō cēva, lōgamittā viyāhiyā</l>
	    <l>lōgālōgē ya āgāsē, samaē samayakhettiē</l>
	  </lg>
	</div>
	<div type="section" n="1472">
	  <lg n="1472">
	    <l>dhammādhammāgāsā, tinni vi ēē anāiyā</l>
	    <l>apajjavassiyā cēva, savvaddhaṁ tu viyāhiyā</l>
	  </lg>
	</div>
	<div type="section" n="1473">
	  <lg n="1473">
	    <l>samaē vi santaïṁ pappa, ēvamēva viyāhiē</l>
	    <l>āēsaṁ pappa sāiē, sapajjavasiē vi ya</l>
	  </lg>
	</div>
	<div type="section" n="1474">
	  <lg n="1474">
	    <l>khandhā ya khandhadēsā ya, tappaēsā tahēva ya</l>
	    <l>paramāṇuṇō ya boddhavvā, rūviṇō ya caüvvihā</l>
	  </lg>
	</div>
	<div type="section" n="1475">
	  <lg n="1475">
	    <l>ēgattēṇa puhuttēṇa khandhā ya paramāṇu ya</l>
	    <l>lōēgadēsē lōē ya, bhaïyavvā tē u khettaō ।। 

	    [suhumā savvalōgaṁmi, lōgadēsē ya bāyarā ।

	    ittō kālavibhāgaṁ tu, tēsiṁ vucchaṁ caüvvihaṁ ।।]</l>
	  </lg>
	</div>
	<div type="section" n="1476">
	  <lg n="1476">
	    <l>santaïṁ pappa tē'nāī, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1477">
	  <lg n="1477">
	    <l>asaṅkhakālamukkōsaṁ, ikkaṁ samayaṁ jahannayaṁ</l>
	    <l>ajīvāṇa ya rūvīṇaṁ, ṭhiī ēsā viyāhiyā</l>
	  </lg>
	</div>
	<div type="section" n="1478">
	  <lg n="1478">
	    <l>anantakālamukkōsaṁ, ikkaṁ samayaṁ jahannayaṁ</l>
	    <l>ajīvāṇa ya rūvīṇaṁ, antarēyaṁ viyāhiyaṁ</l>
	  </lg>
	</div>
	<div type="section" n="1479">
	  <lg n="1479">
	    <l>vaṇṇaō gandhaō cēva, rasaō phāsaō tahā</l>
	    <l>saṇṭhāṇaō ya viṇṇēō, pariṇāmō tēsiṁ pañcahā</l>
	  </lg>
	</div>
	<div type="section" n="1480">
	  <lg n="1480">
	    <l>vaṇṇaō pariṇayā jē u, pañcahā tē pakittiyā</l>
	    <l>kiṇhā nīlā ya lōhiyā, hāliddā sukkilā tahā</l>
	  </lg>
	</div>
	<div type="section" n="1481">
	  <lg n="1481">
	    <l>gandhaō pariṇayā jē u, duvihā tē viyāhiyā</l>
	    <l>subbhigandha pariṇāmā, dubbhigandhā tahēva ya</l>
	  </lg>
	</div>
	<div type="section" n="1482">
	  <lg n="1482">
	    <l>rasaō pariṇayā jē u, pañcahā tē pakittiyā</l>
	    <l>titta-kaḍuya-kasāyā, ambilā mahurā tahā</l>
	  </lg>
	</div>
	<div type="section" n="1483">
	  <lg n="1483">
	    <l>phāsaō pariṇayā jē u, aṭṭhahā tē pakittiyā</l>
	    <l>kakkhaḍā maüyā cēva, guruyā lahuyā tahā</l>
	  </lg>
	</div>
	<div type="section" n="1484">
	  <lg n="1484">
	    <l>sīyā uṇhā ya ṇiddhā ya, tahā lukkhā ya āhiyā</l>
	    <l>iya phāsa-pariṇayā ēē, puggalā samudāhiyā</l>
	  </lg>
	</div>
	<div type="section" n="1485">
	  <lg n="1485">
	    <l>saṇṭhāṇaō pariṇayā jē u, pañcahā tē pakittiyā</l>
	    <l>parimaṇḍalā ya vaṭṭā ya, taṁsā caüraṁsamāyayā</l>
	  </lg>
	</div>
	<div type="section" n="1486">
	  <lg n="1486">
	    <l>vaṇṇaō jē bhavē kiṇhē, bhaïē sē u gandhaō</l>
	    <l>rasaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1487">
	  <lg n="1487">
	    <l>vaṇṇaō jē bhavē nīlē, bhaïē sē u gandhaō</l>
	    <l>rasaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1488">
	  <lg n="1488">
	    <l>vaṇṇaō lōhiē jē u, bhaïē sē u gandhaō</l>
	    <l>rasaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1489">
	  <lg n="1489">
	    <l>vaṇṇaō pīyaē jē u, bhaïē sē u gandhaō</l>
	    <l>rasaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1490">
	  <lg n="1490">
	    <l>vaṇṇaō sukkilē jē u, bhaïē sē u gandhaō</l>
	    <l>rasaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1491">
	  <lg n="1491">
	    <l>gandhaō jē bhavē subbhī, bhaïē sē u vaṇṇaō</l>
	    <l>rasaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1492">
	  <lg n="1492">
	    <l>gandhaō jē bhavē dubbhī, bhaïē sē u vaṇṇaō</l>
	    <l>rasaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1493">
	  <lg n="1493">
	    <l>rasaō tittaē jē u, bhaïē sē u vaṇṇaō</l>
	    <l>gandhaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1494">
	  <lg n="1494">
	    <l>rasaō kaḍuē jē u, bhaïē sē u vaṇṇaō</l>
	    <l>gandhaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1495">
	  <lg n="1495">
	    <l>rasaō kasāē jē u, bhaïē sē u vaṇṇaō</l>
	    <l>gandhaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1496">
	  <lg n="1496">
	    <l>rasaō ambilē jē u, bhaïē sē u vaṇṇaō</l>
	    <l>gandhaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1497">
	  <lg n="1497">
	    <l>rasaō mahuraē jē u, bhaïē sē u vaṇṇaō</l>
	    <l>gandhaō phāsaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1498">
	  <lg n="1498">
	    <l>phāsaō kakkhaḍē jē u, bhaïē sē u vaṇṇaō</l>
	    <l>gandhaō rasaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1499">
	  <lg n="1499">
	    <l>phāsaō maüē jē u, bhaïē sē u vaṇṇaō</l>
	    <l>gandhaō rasaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1500">
	  <lg n="1500">
	    <l>phāsaō guruē jē u, bhaïē sē u vaṇṇaō</l>
	    <l>gandhaō rasaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1501">
	  <lg n="1501">
	    <l>phāsaō lahuē jē u, bhaïē sē u vaṇṇaō</l>
	    <l>gandhaō rasaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1502">
	  <lg n="1502">
	    <l>phāsaō sīyaē jē u, bhaïē sē u vaṇṇaō</l>
	    <l>gandhaō rasaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1503">
	  <lg n="1503">
	    <l>phāsaō uṇhaē jē u, bhaïē sē u vaṇṇaō</l>
	    <l>gandhaō rasaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1504">
	  <lg n="1504">
	    <l>phāsaō niddhaē jē u, bhaïē sē u vaṇṇaō</l>
	    <l>gandhaō rasaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1505">
	  <lg n="1505">
	    <l>phāsaō lukkhaē jē u, bhaïē sē u vaṇṇaō</l>
	    <l>gandhaō rasaō cēva, bhaïē saṇṭhāṇaō vi ya</l>
	  </lg>
	</div>
	<div type="section" n="1506">
	  <lg n="1506">
	    <l>parimaṇḍala-saṇṭhāṇē, bhaïē sē u vaṇṇaō</l>
	    <l>gandhaō rasaō cēva, bhaïē phāsaō vi ya</l>
	  </lg>
	</div>
	<div type="section" n="1507">
	  <lg n="1507">
	    <l>saṇṭhāṇaō bhavē vaṭṭē, bhaïē sē u vaṇṇaō</l>
	    <l>gandhaō rasaō cēva, bhaïē phāsaō vi ya</l>
	  </lg>
	</div>
	<div type="section" n="1508">
	  <lg n="1508">
	    <l>saṇṭhāṇaō bhavē taṁsē bhaïē sē u vaṇṇaō</l>
	    <l>gandhaō rasaō cēva, bhaïē phāsaō vi ya</l>
	  </lg>
	</div>
	<div type="section" n="1509">
	  <lg n="1509">
	    <l>saṇṭhāṇaō jē caüraṁsē, bhaïē sē u vaṇṇaō</l>
	    <l>gandhaō rasaō cēva, bhaïē phāsaō vi ya</l>
	  </lg>
	</div>
	<div type="section" n="1510">
	  <lg n="1510">
	    <l>jē āyayasaṇṭhāṇē bhaïē sē u vaṇṇaō</l>
	    <l>gandhaō rasaō cēva, bhaïē phāsaō vi ya</l>
	  </lg>
	</div>
	<div type="section" n="1511">
	  <lg n="1511">
	    <l>ēsā ajīva-vibhattī, samāsēṇa viyāhiyā</l>
	    <l>ittō jīvavibhattiṁ, vucchāmi anupuvvasō</l>
	  </lg>
	</div>
	<div type="section" n="1512">
	  <lg n="1512">
	    <l>saṁsāratthā ya siddhā ya, duvihā jīvā viyāhiyā</l>
	    <l>siddhā nēgavihā vuttā, taṁ mē kittayaō suṇa</l>
	  </lg>
	</div>
	<div type="section" n="1513">
	  <lg n="1513">
	    <l>itthī purisa-siddhā ya, tahēva ya napuṁsagā</l>
	    <l>saliṅgē annaliṅgē ya, gihiliṅgē tahēva ya</l>
	  </lg>
	</div>
	<div type="section" n="1514">
	  <lg n="1514">
	    <l>ukkōsōgāhaṇāē ya, jahannamajjhimāi ya</l>
	    <l>uḍḍhaṁ ahē ya tiriyaṁ ca, samuddaṁmi jalaṁmi ya</l>
	  </lg>
	</div>
	<div type="section" n="1515">
	  <lg n="1515">
	    <l>dasa ya napuṁsaēsu, bīsaṁ itthiyāsu ya</l>
	    <l>purisēsu ya aṭṭhasayaṁ, samaē nēgēṇa sijjhaï</l>
	  </lg>
	</div>
	<div type="section" n="1516">
	  <lg n="1516">
	    <l>cattāri ya gihiliṅgē, annaliṅgē dasēva ya</l>
	    <l>saliṅgēṇa aṭṭhasayaṁ, samaē nēgēṇa sijjhaï</l>
	  </lg>
	</div>
	<div type="section" n="1517">
	  <lg n="1517">
	    <l>ukkōssōgāhaṇāē ya, sijjhantē jugavaṁ duvē</l>
	    <l>cattāri jahannāē, javamajjheṭṭhuttaraṁ sayaṁ</l>
	  </lg>
	</div>
	<div type="section" n="1518">
	  <lg n="1518">
	    <l>caüruḍḍhalōē ya duvē samuddē, taō jalē vīsamahē tahēva ya</l>
	    <l>sayaṁ ca aṭṭhuttaraṁ tiriya lōē, samaē nēgēṇa sijjhaï dhuvaṁ</l>
	  </lg>
	</div>
	<div type="section" n="1519">
	  <lg n="1519">
	    <l>kahiṁ paḍihayā siddhā?, kahiṁ siddhā païṭṭhiyā?,</l>
	    <l>kahiṁ bondi caïttāṇaṁ?, kattha gantūṇa sijjhaï?</l>
	  </lg>
	</div>
	<div type="section" n="1520">
	  <lg n="1520">
	    <l>alōē paḍihayā siddhā, lōyaggē ya païṭṭhiyā</l>
	    <l>ihaṁ bondiṁ caïttāṇaṁ, tattha gantūṇa sijjhaï</l>
	  </lg>
	</div>
	<div type="section" n="1521">
	  <lg n="1521">
	    <l>bārasahiṁ jōyaṇēhiṁ, savvaṭṭhassuvariṁ bhavē</l>
	    <l>īsipabbhāra-nāmā u, puḍhavī chatta-saṇṭhiyā</l>
	  </lg>
	</div>
	<div type="section" n="1522">
	  <lg n="1522">
	    <l>paṇayāla sayasahassā, jōyaṇāṇaṁ tu āyayā</l>
	    <l>tāvaïyaṁ cēva vitthiṇṇā, tiguṇō sāhiya pariraō</l>
	  </lg>
	</div>
	<div type="section" n="1523">
	  <lg n="1523">
	    <l>aṭṭhajōyaṇa-bāhallā, sā majjhaṁmi viyāhiyā</l>
	    <l>parihāyanti carimantē, macchipattāu tanuyarī</l>
	  </lg>
	</div>
	<div type="section" n="1524">
	  <lg n="1524">
	    <l>ajjuṇasuvaṇṇagamaī, sā puḍhavī nimmalā sahāvēṇaṁ</l>
	    <l>uttāṇagacchattayasaṇṭhiyā ya, bhaṇiyā jinavarēhiṁ</l>
	  </lg>
	</div>
	<div type="section" n="1525">
	  <lg n="1525">
	    <l>saṅkhaṁ kakunda saṅkāsā, paṇḍurā nimmalā suhā</l>
	    <l>sīyāē jōyaṇē tattō, lōyantō u viyāhiō</l>
	  </lg>
	</div>
	<div type="section" n="1526">
	  <lg n="1526">
	    <l>jōyaṇassa u jō tattha, kōsō uvarimō bhavē</l>
	    <l>tassa kōsassa chabbhāē, siddhāṇōgāhaṇā bhavē</l>
	  </lg>
	</div>
	<div type="section" n="1527">
	  <lg n="1527">
	    <l>tattha siddhā mahābhāgā, lōgaggaṁmi païṭṭhiyā</l>
	    <l>bhavappapañcaō mukkā, siddhiṁ varagaïṁ gayā</l>
	  </lg>
	</div>
	<div type="section" n="1528">
	  <lg n="1528">
	    <l>ussēhō jassa jō hōi, bhavaṁmi carimaṁmi u</l>
	    <l>tibhāgahīnā tattō ya, siddhāṇōgāhaṇā bhavē</l>
	  </lg>
	</div>
	<div type="section" n="1529">
	  <lg n="1529">
	    <l>ēgattēṇa sāiyā, apajjavasiyā vi ya</l>
	    <l>puhattēṇa anāiyā, apajjavasiyā vi ya</l>
	  </lg>
	</div>
	<div type="section" n="1530">
	  <lg n="1530">
	    <l>arūviṇō jīvaghanā, nāṇadaṁsaṇa-sanniyā</l>
	    <l>aülaṁ suhaṁ sampattā, uvamā jassa natthi u</l>
	  </lg>
	</div>
	<div type="section" n="1531">
	  <lg n="1531">
	    <l>lōgēgadēsē tē savvē, nāṇadaṁsaṇa-sanniyā</l>
	    <l>saṁsārapāranitthiṇṇā, siddhiṁ varagaī gayā</l>
	  </lg>
	</div>
	<div type="section" n="1532">
	  <lg n="1532">
	    <l>saṁsāratthā u jē jīvā, duvihā tē viyāhiyā</l>
	    <l>tasā ya thāvarā cēva, thāvarā tivihā tahiṁ</l>
	  </lg>
	</div>
	<div type="section" n="1533">
	  <lg n="1533">
	    <l>puḍhavī āu-jīvā ya, tahēva ya vaṇassaī</l>
	    <l>iccēē thāvarā tivihā, tēsiṁ bhēē suṇēha mē</l>
	  </lg>
	</div>
	<div type="section" n="1534">
	  <lg n="1534">
	    <l>duvihā puḍhavī jīvā ya, suhumā bāyarā tahā</l>
	    <l>pajjattaṁ apajjattā, ēvamēē duhā puṇō</l>
	  </lg>
	</div>
	<div type="section" n="1535">
	  <lg n="1535">
	    <l>bāyarā jē u pajjattā, duvihā tē viyāhiyā</l>
	    <l>saṇhā kharā ya bodhavvā, saṇhā sattavihā tahiṁ</l>
	  </lg>
	</div>
	<div type="section" n="1536">
	  <lg n="1536">
	    <l>kiṇhā nīlā ya ruhirā hāliddā sukkilā tahā</l>
	    <l>paṇḍupaṇaga maṭṭiyā, kharā chattīsaīvihā</l>
	  </lg>
	</div>
	<div type="section" n="1537">
	  <lg n="1537">
	    <l>puḍhavī ya sakkarā vāluyā ya, uvalē silā ya lōṇūsē</l>
	    <l>aya tamba taüya sīsaga, ruppasuvaṇṇē ya vaïrē ya</l>
	  </lg>
	</div>
	<div type="section" n="1538">
	  <lg n="1538">
	    <l>hariyālē hiṅguluē, manōsilā sāsagañjaṇa-pavālē</l>
	    <l>abbhapaḍala 'bbhavāluya, bāyarakāē maṇivihāṇā</l>
	  </lg>
	</div>
	<div type="section" n="1539">
	  <lg n="1539">
	    <l>gōmejjaē ya ruyagē, aṅkē phalihē ya lōhiyakkhē ya</l>
	    <l>maragaya masāragallē, bhuyamōyaga indanīlē ya</l>
	  </lg>
	</div>
	<div type="section" n="1540">
	  <lg n="1540">
	    <l>candana gēruya haṁsagabbhē, pulaē sōgandhiē ya bodhavvē</l>
	    <l>candappaha vēruliē, jalakantē sūrakantē ya</l>
	  </lg>
	</div>
	<div type="section" n="1541">
	  <lg n="1541">
	    <l>ēē kharapuḍhavīē, bhēyā chattīsamāhiyā</l>
	    <l>ēgavihamanāṇattā, suhumā tattha viyāhiyā</l>
	  </lg>
	</div>
	<div type="section" n="1542">
	  <lg n="1542">
	    <l>suhumā ya savvalōgaṁmi, lōgadēsē ya bāyarā</l>
	    <l>ittō kālavibhāgaṁ tu, vucchaṁ tēsiṁ caüvvihaṁ</l>
	  </lg>
	</div>
	<div type="section" n="1543">
	  <lg n="1543">
	    <l>santaïṁ pappa'nāīyā, apajjavasiyā vi ya</l>
	    <l>ṭhiiṁ paḍucca sāīyā, sapajjavasiyā vi ya</l>
	  </lg>
	</div>
	<div type="section" n="1544">
	  <lg n="1544">
	    <l>bāvīsa sahassāiṁ, vāsāṇukkōsiyā bhavē</l>
	    <l>āuṭhiī puḍhavīṇaṁ, antōmuhuttaṁ jahanniyā</l>
	  </lg>
	</div>
	<div type="section" n="1545">
	  <lg n="1545">
	    <l>asaṅkhakālamukkōsā, antōmuhuttaṁ jahanniyā</l>
	    <l>kāyaṭhiī puḍhavīṇaṁ, taṁ kāyaṁ tu amuñcaō</l>
	  </lg>
	</div>
	<div type="section" n="1546">
	  <lg n="1546">
	    <l>anantakālamukkōsaṁ, antōmuhuttaṁ jahannayaṁ</l>
	    <l>vijaḍhaṁmi saē kāē, puḍhavī jīvāṇa antaraṁ</l>
	  </lg>
	</div>
	<div type="section" n="1547">
	  <lg n="1547">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇadēsaō vāvi, vihāṇāiṁ sahassaō</l>
	  </lg>
	</div>
	<div type="section" n="1548">
	  <lg n="1548">
	    <l>duvihā āujīvā u, suhumā bāyarā tahā</l>
	    <l>pajjattaṁ apajjattā, ēvamēē duhā puṇō</l>
	  </lg>
	</div>
	<div type="section" n="1549">
	  <lg n="1549">
	    <l>bāyarā jē u pajjattā, pañcahā tē pakittiyā</l>
	    <l>suddhōdaē ya ussē ya, haratanū mahiyā himē</l>
	  </lg>
	</div>
	<div type="section" n="1550">
	  <lg n="1550">
	    <l>ēgavihamanāṇattā, suhumā tattha viyāhiyā</l>
	    <l>suhumā savvalōgaṁmi, lōgadēsē ya bāyarā</l>
	  </lg>
	</div>
	<div type="section" n="1551">
	  <lg n="1551">
	    <l>santaïṁ pappaṇāiyā, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1552">
	  <lg n="1552">
	    <l>sattēva sahassāiṁ, vāsāṇukkōsiyā bhavē</l>
	    <l>āuṭhiī āūṇaṁ, antōmuhuttaṁ jahanniyaṁ</l>
	  </lg>
	</div>
	<div type="section" n="1553">
	  <lg n="1553">
	    <l>asaṅkhakālamukkōsaṁ, antōmuhuttaṁ jahannayaṁ</l>
	    <l>kāyaṭhiī āūṇaṁ, taṁ kāyaṁ tu amuñcaō</l>
	  </lg>
	</div>
	<div type="section" n="1554">
	  <lg n="1554">
	    <l>anantakālamukkōsaṁ, antōmuhuttaṁ jahannayaṁ</l>
	    <l>vijaḍhaṁmi saē kāē, āujīvāṇa antaraṁ</l>
	  </lg>
	</div>
	<div type="section" n="1555">
	  <lg n="1555">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1556">
	  <lg n="1556">
	    <l>duvihā vaṇassaī jīvā, suhumā bāyarā tahā</l>
	    <l>pajjattaṁ apajjattā, ēvamēē duhā puṇō</l>
	  </lg>
	</div>
	<div type="section" n="1557">
	  <lg n="1557">
	    <l>bāyarā jē u pajjattā, duvihā tē viyāhiyā</l>
	    <l>sāhāraṇa sarīrā ya, pattēgā ya tahēva ya</l>
	  </lg>
	</div>
	<div type="section" n="1558">
	  <lg n="1558">
	    <l>pattēga-sarīrāu nēgahā tē pakittiyā</l>
	    <l>rukkhā gucchā ya gummā ya, layā vallī taṇā tahā</l>
	  </lg>
	</div>
	<div type="section" n="1559">
	  <lg n="1559">
	    <l>valayā pavvagā kuhaṇā, jalaruhā ōsahī tahā</l>
	    <l>hariyakāyā u bodhavvā, pattēgāi viyāhiyā</l>
	  </lg>
	</div>
	<div type="section" n="1560">
	  <lg n="1560">
	    <l>sāhāraṇa sarīrāō, nēgahā tē pakittiyā</l>
	    <l>āluē mūlaē cēva, siṅgabērē tahēva ya</l>
	  </lg>
	</div>
	<div type="section" n="1561">
	  <lg n="1561">
	    <l>hirilī sirilī sassirilī, jāvaī kē ya kandalī</l>
	    <l>palaṇḍu lhasuṇa kandē ya, kandalī ya kuhuvvaē</l>
	  </lg>
	</div>
	<div type="section" n="1562">
	  <lg n="1562">
	    <l>lōhi ṇīhū ya thīhū ya, kuhagā ya tahēva ya</l>
	    <l>kaṇhē ya vajjakandē ya, kandē sūraṇaē tahā</l>
	  </lg>
	</div>
	<div type="section" n="1563">
	  <lg n="1563">
	    <l>assakaṇṇī ya bodhavvā, sīhakaṇṇī tahēva ya</l>
	    <l>musuṇḍhī ya haliddā ya, nēgahā ēvamāyaō</l>
	  </lg>
	</div>
	<div type="section" n="1564">
	  <lg n="1564">
	    <l>ēgavihamanāṇattā, suhumā tattha viyāhiyā</l>
	    <l>suhumā savvalōgaṁmi, lōgadēsē ya bāyarā</l>
	  </lg>
	</div>
	<div type="section" n="1565">
	  <lg n="1565">
	    <l>santaïṁ pappaṇāiyā, apajjavasiyā vi ya</l>
	    <l>ṭhiī paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1566">
	  <lg n="1566">
	    <l>dasa cēva sahassāiṁ, vāsāṇukkōsiyā bhavē</l>
	    <l>vaṇassaīṇaṁ āuṁ tu, antōmuhuttaṁ jahannayaṁ</l>
	  </lg>
	</div>
	<div type="section" n="1567">
	  <lg n="1567">
	    <l>anantakālamukkōsā, antōmuhuttaṁ jahanniyā</l>
	    <l>kāyaṭhiī paṇagāṇaṁ, taṁ kāyaṁ tu amuñcaō</l>
	  </lg>
	</div>
	<div type="section" n="1568">
	  <lg n="1568">
	    <l>asaṅkhakālamukkōsaṁ, antōmuhuttaṁ jahannayaṁ</l>
	    <l>vijaḍhaṁmi saē kāē, paṇagajīvāṇa antaraṁ</l>
	  </lg>
	</div>
	<div type="section" n="1569">
	  <lg n="1569">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1570">
	  <lg n="1570">
	    <l>iccēē thāvarā tivihā, samāsēṇa viyāhiyā</l>
	    <l>ittō u tasē tivihē, vucchāmi anupuvvasō</l>
	  </lg>
	</div>
	<div type="section" n="1571">
	  <lg n="1571">
	    <l>tēū vāū ya bodhavvā, urālā ya tasā tahā</l>
	    <l>iccēē tasā tivihā, tēsiṁ bhēē suṇēha mē</l>
	  </lg>
	</div>
	<div type="section" n="1572">
	  <lg n="1572">
	    <l>duvihā tēū jīvā u, suhumā bāyarā tahā</l>
	    <l>pajjattamapajjattā, ēvamēē duhā puṇō</l>
	  </lg>
	</div>
	<div type="section" n="1573">
	  <lg n="1573">
	    <l>bāyarā jē u pajjattā, nēgahā tē viyāhiyā</l>
	    <l>iṅgālē mummurē aganī, accijālā tahēva ya</l>
	  </lg>
	</div>
	<div type="section" n="1574">
	  <lg n="1574">
	    <l>ukkā vijjū ya bodhavvā, nēgahā ēvamēyaō</l>
	    <l>ēgavihamanāṇattā, suhumā tē viyāhiyā</l>
	  </lg>
	</div>
	<div type="section" n="1575">
	  <lg n="1575">
	    <l>suhumā savvalōgaṁmi, lōgadēsē ya bāyarā</l>
	    <l>ittō kālavibhāgaṁ tu, tēsiṁ vucchaṁ caüvvihaṁ</l>
	  </lg>
	</div>
	<div type="section" n="1576">
	  <lg n="1576">
	    <l>santaïṁ pappaṇāiyā, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1577">
	  <lg n="1577">
	    <l>ttinnēva ahōrattā, ukkōsēṇa viyāhiyā</l>
	    <l>āuṭhiī tēūṇaṁ, antōmuhuttaṁ jahanniyaṁ</l>
	  </lg>
	</div>
	<div type="section" n="1578">
	  <lg n="1578">
	    <l>asaṅkhakālamukkōsā, antōmuhuttaṁ jahanniyā</l>
	    <l>kāyaṭhiī tēūṇaṁ, taṁ kāyaṁ tu amuñcaō</l>
	  </lg>
	</div>
	<div type="section" n="1579">
	  <lg n="1579">
	    <l>anantakālamukkōsaṁ, antōmuhuttaṁ jahannayaṁ</l>
	    <l>vijaḍhaṁmi saē kāē, tēū jīvāṇa antaraṁ</l>
	  </lg>
	</div>
	<div type="section" n="1580">
	  <lg n="1580">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1581">
	  <lg n="1581">
	    <l>duvihā vāujīvā u, suhumā bāyarā tahā</l>
	    <l>pajjattamapajjattā, ēvamēva duhā puṇō</l>
	  </lg>
	</div>
	<div type="section" n="1582">
	  <lg n="1582">
	    <l>bāyarā jē u pajjattā, pañcahā tē pakittiyā</l>
	    <l>ukkaliyā maṇḍaliyā, ghanaguñjā suddhavāyā ya</l>
	  </lg>
	</div>
	<div type="section" n="1583">
	  <lg n="1583">
	    <l>saṁvaṭṭagavāē ya, nēgahā ēvamāyaō</l>
	    <l>ēgavihamanāṇattā, suhumā tattha viyāhiyā</l>
	  </lg>
	</div>
	<div type="section" n="1584">
	  <lg n="1584">
	    <l>suhumā savvalōgaṁmi, lōgadēsē ya bāyarā</l>
	    <l>ittō kālavibhāgaṁ tu, tēsiṁ vucchaṁ caüvvihaṁ</l>
	  </lg>
	</div>
	<div type="section" n="1585">
	  <lg n="1585">
	    <l>santaïṁ pappaṇāiyā, apajjavasiyā vi ya</l>
	    <l>ṭhiiṁ paḍuccaṁ sāiyā, sapajjavasiyā vi ya</l>
	  </lg>
	</div>
	<div type="section" n="1586">
	  <lg n="1586">
	    <l>tinnēva sahassāiṁ, vāsāṇukkōsiyā bhavē</l>
	    <l>āuṭhiī vāūṇaṁ, antōmuhuttaṁ jahanniyā</l>
	  </lg>
	</div>
	<div type="section" n="1587">
	  <lg n="1587">
	    <l>asaṅkhakhālamukkōsā, antōmuhuttaṁ jahanniyā</l>
	    <l>kāyaṭhiī vāūṇaṁ, taṁ kāyaṁ tu amuñcaō</l>
	  </lg>
	</div>
	<div type="section" n="1588">
	  <lg n="1588">
	    <l>anantakālamukkōsaṁ, antōmuhuttaṁ jahannayaṁ</l>
	    <l>vijaḍhaṁmi saē kāē, vāūjīvāṇa antaraṁ</l>
	  </lg>
	</div>
	<div type="section" n="1589">
	  <lg n="1589">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1590">
	  <lg n="1590">
	    <l>urālā ya tasā jē u, caühā tē pakittiyā</l>
	    <l>bēindiyā-tēindiyā, caürō pañcindiyā cēva</l>
	  </lg>
	</div>
	<div type="section" n="1591">
	  <lg n="1591">
	    <l>bēindiyā u jē jīvā, duvihā tē pakittiyā</l>
	    <l>pajjattaṁ apajjattā, tēsiṁ bhēē suṇēha mē</l>
	  </lg>
	</div>
	<div type="section" n="1592">
	  <lg n="1592">
	    <l>kimiṇō sōmaṅgalā cēva, alasā māivāhayā</l>
	    <l>vāsīmuhā ya sippīyā, saṅkhā saṅkhaṇagā tahā</l>
	  </lg>
	</div>
	<div type="section" n="1593">
	  <lg n="1593">
	    <l>pallōyāṇullayā cēva, tahēva ya varāḍagā</l>
	    <l>jalūgā jālagā cēva, candanā ya tahēva ya</l>
	  </lg>
	</div>
	<div type="section" n="1594">
	  <lg n="1594">
	    <l>ii bēindiyā ēē nēgahā ēvamāyaō</l>
	    <l>lōgēgadēsē tē savvē, na savvattha viyāhiyā</l>
	  </lg>
	</div>
	<div type="section" n="1595">
	  <lg n="1595">
	    <l>santaïṁ pappaṇāiyā, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1596">
	  <lg n="1596">
	    <l>vāsāiṁ bārasā cēva, ukkōsēṇa viyāhiyā</l>
	    <l>bēindiya āuṭhiī, antōmuhuttaṁ jahanniyā</l>
	  </lg>
	</div>
	<div type="section" n="1597">
	  <lg n="1597">
	    <l>saṅkhijjakālamukkōsā, antōmuhuttaṁ jahanniyā</l>
	    <l>bēindiya kāyaṭhiī, taṁ kāyaṁ tu amuñcaō</l>
	  </lg>
	</div>
	<div type="section" n="1598">
	  <lg n="1598">
	    <l>anantakālamukkōsaṁ, antōmuhuttaṁ jahannayaṁ</l>
	    <l>bēindiya-jīvāṇaṁ, antaraṁ ca viyāhiyaṁ</l>
	  </lg>
	</div>
	<div type="section" n="1599">
	  <lg n="1599">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1600">
	  <lg n="1600">
	    <l>tēindiyā u jē jīvā, duvihā tē pakittiyā</l>
	    <l>pajjattaṁ apajjattā, tēsiṁ bhēē suṇēha mē</l>
	  </lg>
	</div>
	<div type="section" n="1601">
	  <lg n="1601">
	    <l>kunthupivīliuddaṁsā, ukkaluddēhiyā tahā</l>
	    <l>taṇahārā kaṭṭhahārā ya, mālūgā pattahāragā</l>
	  </lg>
	</div>
	<div type="section" n="1602">
	  <lg n="1602">
	    <l>kappāsa'ṭṭhiṁmijāyā, tindugā taüsamiñjagā</l>
	    <l>sadāvarī ya gummī ya, bodhavvā indagāiyā</l>
	  </lg>
	</div>
	<div type="section" n="1603">
	  <lg n="1603">
	    <l>indagōvasamāiyā, nēgahā ēvamāyaō</l>
	    <l>lōgēgadēsē tē savvē, na savvattha viyāhiyā</l>
	  </lg>
	</div>
	<div type="section" n="1604">
	  <lg n="1604">
	    <l>santaïṁ pappaṇāiyā, appajjavasiyā vi ya</l>
	    <l>ṭhiiṁ paḍucca sāiyā, sappajjavasiyā vi ya</l>
	  </lg>
	</div>
	<div type="section" n="1605">
	  <lg n="1605">
	    <l>ēgūṇapannahōrattā, ukkōsēṇa viyāhiyā</l>
	    <l>tēindiya āuṭhiī, antōmuhuttaṁ jahanniyā</l>
	  </lg>
	</div>
	<div type="section" n="1606">
	  <lg n="1606">
	    <l>saṅkhijjakālamukkōsā, antōmuhuttaṁ jahanniyā</l>
	    <l>tēindiya-kāyaṭhiī, taṁ kāyaṁ tu amuñcaō</l>
	  </lg>
	</div>
	<div type="section" n="1607">
	  <lg n="1607">
	    <l>anantakālamukkōsaṁ, antōmuhuttaṁ jahannayaṁ</l>
	    <l>tēindiya-jīvāṇaṁ, antaraṁ tu viyāhiyāṁ</l>
	  </lg>
	</div>
	<div type="section" n="1608">
	  <lg n="1608">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1609">
	  <lg n="1609">
	    <l> caürindiyā u jē jīvā, duvihā tē pakittiyā</l>
	    <l>pajjattaṁ apajjattā, tēsiṁ bhēē suṇēha mē</l>
	  </lg>
	</div>
	<div type="section" n="1610">
	  <lg n="1610">
	    <l>andhiyā pottiyā cēva, mucchiyā masagā tahā</l>
	    <l>bhamarē kīḍapayaṅgē ya, ḍhiṅkuṇē kuṅkaṇē tahā</l>
	  </lg>
	</div>
	<div type="section" n="1611">
	  <lg n="1611">
	    <l>kukkuḍē siṅgirīḍī ya, nandāvattē ya vicchuē</l>
	    <l>ḍōlē bhiṅgirīḍī ya, virilī acchivēhaē</l>
	  </lg>
	</div>
	<div type="section" n="1612">
	  <lg n="1612">
	    <l>acchirē māhalē acchi, rōḍaē vicittē cittapattaē</l>
	    <l>ōhiñjaliyā jalakārī ya, niyayā tambabagāiyā</l>
	  </lg>
	</div>
	<div type="section" n="1613">
	  <lg n="1613">
	    <l>iya caürindiyā ēē, nēgahā ēvamāyaō</l>
	    <l>lōgassa ēgadēsaṁmi tē savvē parikittiyā</l>
	  </lg>
	</div>
	<div type="section" n="1614">
	  <lg n="1614">
	    <l>santaï pappa ṇāiyā, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1615">
	  <lg n="1615">
	    <l>chaccēva ya māsā u, ukkōsēṇa viyāhiyā</l>
	    <l>caürindiya āuṭhiī, antōmuhuttaṁ jahanniyā</l>
	  </lg>
	</div>
	<div type="section" n="1616">
	  <lg n="1616">
	    <l>saṅkhijjakālamukkōsaṁ, antōmuhuttaṁ jahanniyaṁ</l>
	    <l>caürindiya kāyaṭhiī, taṁ kāyaṁ tu amuñcaō</l>
	  </lg>
	</div>
	<div type="section" n="1617">
	  <lg n="1617">
	    <l>anantakālamukkōsaṁ, antōmuhuttaṁ jahannayaṁ</l>
	    <l>vijaḍhamiṁ saē kāē, antaraṁ ca viyāhiyaṁ</l>
	  </lg>
	</div>
	<div type="section" n="1618">
	  <lg n="1618">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1619">
	  <lg n="1619">
	    <l>pañcindiyā u jē jīvā, caüvvihā tē viyāhiyā</l>
	    <l>nēraïyā tirikkhā ya, manuyā dēvā ya āhiyā</l>
	  </lg>
	</div>
	<div type="section" n="1620">
	  <lg n="1620">
	    <l>nēraïyā sattavihā, puḍhavīsu sattasu bhavē</l>
	    <l>rayaṇābhā sakkarābhā, vāluyābhā ya āhiyā</l>
	  </lg>
	</div>
	<div type="section" n="1621">
	  <lg n="1621">
	    <l>paṅkābhā dhumābhā, tamā tamatamā tahā</l>
	    <l>ii nēraïyā ēē, sattahā parikittiyā</l>
	  </lg>
	</div>
	<div type="section" n="1622">
	  <lg n="1622">
	    <l>lōgassa ēgadēsaṁmi, tē savvē u viyāhiyā</l>
	    <l>ittō kālavibhāgaṁ tu, tēsiṁ vucchaṁ caüvvihaṁ</l>
	  </lg>
	</div>
	<div type="section" n="1623">
	  <lg n="1623">
	    <l>santaïṁ pappaṇāiyā, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā ya</l>
	  </lg>
	</div>
	<div type="section" n="1624">
	  <lg n="1624">
	    <l>sāgarōvamamēgaṁ tu, ukkōsēṇa viyāhiyā</l>
	    <l>paḍhamāē jahannēṇaṁ, dasavāsasahassiyā</l>
	  </lg>
	</div>
	<div type="section" n="1625">
	  <lg n="1625">
	    <l>tinnēva sāgarāū, ukkōsēṇa viyāhiyā</l>
	    <l>doccāē jahannēṇaṁ, ēgaṁ tu sāgarōvamaṁ</l>
	  </lg>
	</div>
	<div type="section" n="1626">
	  <lg n="1626">
	    <l>sattēva sāgarāū, ukkōsēṇa viyāhiyā</l>
	    <l>taïyāē jahannēṇaṁ, tinnēva sāgarōvamā</l>
	  </lg>
	</div>
	<div type="section" n="1627">
	  <lg n="1627">
	    <l>dasa sāgarōvamāū, ukkōsēṇa viyāhiyā</l>
	    <l>caütthīē jahannēṇaṁ, sattēva sāgarōvamā</l>
	  </lg>
	</div>
	<div type="section" n="1628">
	  <lg n="1628">
	    <l>sattarasa sāgarāū, ukkōsēṇa viyāhiyā</l>
	    <l>pañcamāē jahannēṇaṁ, dasa cēva sāgarōvamā</l>
	  </lg>
	</div>
	<div type="section" n="1629">
	  <lg n="1629">
	    <l>bāvīsa sāgarāū, ukkōsēṇa viyāhiyā</l>
	    <l>chaṭṭhīē jahannēṇaṁ, sattarasa sāgarōvamā</l>
	  </lg>
	</div>
	<div type="section" n="1630">
	  <lg n="1630">
	    <l>tettīsaṁ sāgarāū, ukkōsēṇa viyāhiyā</l>
	    <l>sattamāē, jahannēṇaṁ, bāvīsaṁ sāgarōvamā</l>
	  </lg>
	</div>
	<div type="section" n="1631">
	  <lg n="1631">
	    <l>jā cēva ya āuṭhiī, nēraïyāṇaṁ viyāhiyā</l>
	    <l>sā tēsiṁ kāyaṭhiī, jahannukkōsiyā bhavē</l>
	  </lg>
	</div>
	<div type="section" n="1632">
	  <lg n="1632">
	    <l>anantakālamukkōsaṁ, antōmuhuttaṁ jahannayaṁ</l>
	    <l>vijaḍhaṁmi saē kāē, nēraïyāṇaṁ tu antaraṁ</l>
	  </lg>
	</div>
	<div type="section" n="1633">
	  <lg n="1633">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1634">
	  <lg n="1634">
	    <l>pañcindiyatirikkhāō, duvihā tē viyāhiyā</l>
	    <l>sammucchima-tirikkhāō, gabbhavakkantiyā tahā</l>
	  </lg>
	</div>
	<div type="section" n="1635">
	  <lg n="1635">
	    <l>duvihā vi tē bhavē tivihā, jalayarā thalayarā tahā</l>
	    <l>khahayarā ya bodhavvā, tēsiṁ bhēē suṇēha mē</l>
	  </lg>
	</div>
	<div type="section" n="1636">
	  <lg n="1636">
	    <l>macchā ya kacchabhā ya, gāhā ya magarā tahā</l>
	    <l>suṁsumārā ya bodhavvā, pañcahā jalayarā''hiyā</l>
	  </lg>
	</div>
	<div type="section" n="1637">
	  <lg n="1637">
	    <l>lōēgadēsē tē savvē, na savvattha viyāhiyā</l>
	    <l>ittō kālavibhāgaṁ tu, tēsiṁ vucchaṁ caüvvihaṁ</l>
	  </lg>
	</div>
	<div type="section" n="1638">
	  <lg n="1638">
	    <l>santaïṁ pappaṇāiyā, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1639">
	  <lg n="1639">
	    <l>ēgā ya puvvakōḍī u, ukkōsēṇa viyāhiyā</l>
	    <l>āuṭhiī jalayarāṇaṁ, antōmuhuttaṁ jahanniyā</l>
	  </lg>
	</div>
	<div type="section" n="1640">
	  <lg n="1640">
	    <l>puvvakōḍipuhattaṁ tu, ukkōsēṇa viyāhiyā</l>
	    <l>kāyaṭhiī jalayarāṇaṁ, antōmuhuttaṁ jahanniyā</l>
	  </lg>
	</div>
	<div type="section" n="1641">
	  <lg n="1641">
	    <l>anantakālamukkōsaṁ, antōmuhuttaṁ jahannayaṁ</l>
	    <l>vijaḍhaṁmi saē kāē, jalayarāṇaṁ antaraṁ</l>
	  </lg>
	</div>
	<div type="section" n="1642">
	  <lg n="1642">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1643">
	  <lg n="1643">
	    <l>caüppayā ya parisappā, duvihā thalayarā bhavē</l>
	    <l>caüppayā caüvvihā, tē mē kittayaō suṇa</l>
	  </lg>
	</div>
	<div type="section" n="1644">
	  <lg n="1644">
	    <l>ēgakhurā dukhurā cēva, gaṇḍīpayā saṇappayā</l>
	    <l>hayamāi gōṇamāi, gayamāi sīhamāiṇō</l>
	  </lg>
	</div>
	<div type="section" n="1645">
	  <lg n="1645">
	    <l>bhuōragaparisappā ya, parisappā duvihā bhavē</l>
	    <l>gōhāī ahimāī ya, ekkekkā nēgahā bhavē</l>
	  </lg>
	</div>
	<div type="section" n="1646">
	  <lg n="1646">
	    <l>lōēgadēsē tē savvē, na savvattha viyāhiyā</l>
	    <l>ittō kālavibhāgaṁ tu, tēsiṁ vucchaṁ caüvvihaṁ</l>
	  </lg>
	</div>
	<div type="section" n="1647">
	  <lg n="1647">
	    <l>santaïṁ pappaṇāiyā, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1648">
	  <lg n="1648">
	    <l>paliōvamāiṁ tinni u, ukkōsēṇa viyāhiyā</l>
	    <l>āuṭṭhiī thalayarāṇaṁ, antōmuhuttaṁ jahanniyā</l>
	  </lg>
	</div>
	<div type="section" n="1649">
	  <lg n="1649">
	    <l>paliōvamāiṁ tinni u, ukkōsēṇa viyāhiyā</l>
	    <l>puvvakōḍipuhattēṇaṁ antōmuhuttaṁ jahanniyā</l>
	  </lg>
	</div>
	<div type="section" n="1650">
	  <lg n="1650">
	    <l>kāyaṭhiī thalayarāṇaṁ, antaraṁ tēsimaṁ bhavē</l>
	    <l>anantakālamukkōsaṁ, antōmuhuttaṁ jahannayaṁ</l>
	  </lg>
	</div>
	<div type="section" n="1651">
	  <lg n="1651">
	    <l>vijaḍhaṁmi saē kāē, thalayarāṇaṁ tu antaraṁ</l>
	    <l>cammē ya lōmapakkhī ya, taïyā samuggapakkhiyā</l>
	  </lg>
	</div>
	<div type="section" n="1652">
	  <lg n="1652">
	    <l>viyayapakkhī ya bodhavvā, pakkhiṇō ya caüvvihā</l>
	    <l>lōēgadēsē tē savvē, na savvattha viyāhiyā</l>
	  </lg>
	</div>
	<div type="section" n="1653">
	  <lg n="1653">
	    <l>santaïṁ pappaṇāiyā, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1654">
	  <lg n="1654">
	    <l>paliōvamassa bhāgō, asaṅkhejjaïmō bhavē</l>
	    <l>āuṭhiī khahayarāṇaṁ, antōmuhuttaṁ jahanniyā</l>
	  </lg>
	</div>
	<div type="section" n="1655">
	  <lg n="1655">
	    <l>asaṅkhabhāgō paliyassa, ukkōsēṇa u sāhiyā</l>
	    <l>puvvakōḍī puhattēṇaṁ, antōmuhuttaṁ jahanniyā</l>
	  </lg>
	</div>
	<div type="section" n="1656">
	  <lg n="1656">
	    <l>kāyaṭhiī khahayarāṇaṁ, antaraṁ tēsimaṁ bhavē</l>
	    <l>anantakālamukkōsaṁ, antōmuhuttaṁ jahannayaṁ</l>
	  </lg>
	</div>
	<div type="section" n="1657">
	  <lg n="1657">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassaō</l>
	  </lg>
	</div>
	<div type="section" n="1658">
	  <lg n="1658">
	    <l>manuyā duviha bhēyā u, tē mē kittayaō suṇa</l>
	    <l>saṁmucchimā ya maṇuyā, gabbhavakkantiyā tahā</l>
	  </lg>
	</div>
	<div type="section" n="1659">
	  <lg n="1659">
	    <l>gabbhavakkantiyā jē u, tivihā tē viyāhiyā</l>
	    <l>kammaakammabhūmā ya, antaraddīvayā tahā</l>
	  </lg>
	</div>
	<div type="section" n="1660">
	  <lg n="1660">
	    <l>pannarasa-tīsaïvihā, bhēyā duaṭṭhavīsaī</l>
	    <l>saṅkhā u kamasō tēsiṁ, ii ēsā viyāhiyā</l>
	  </lg>
	</div>
	<div type="section" n="1661">
	  <lg n="1661">
	    <l>saṁmucchimāṇa ēsēva, bhēō hōi viyāhiō</l>
	    <l>lōgassa ēgadēsaṁmi, tē savvē vi viyāhiyā</l>
	  </lg>
	</div>
	<div type="section" n="1662">
	  <lg n="1662">
	    <l>santaïṁ pappaṇāiyā, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1663">
	  <lg n="1663">
	    <l>paliōvamāiṁ tinni u, ukkōsēṇa viyāhiyā</l>
	    <l>āuṭṭhiī manuyāṇaṁ, antōmuhuttaṁ jahanniyā</l>
	  </lg>
	</div>
	<div type="section" n="1664">
	  <lg n="1664">
	    <l>paliōvamāiṁ tinni u, ukkōsēṇa viyāhiyā</l>
	    <l>puvvakōḍipuhattēṇaṁ, antōmuhuttaṁ jahanniyā</l>
	  </lg>
	</div>
	<div type="section" n="1665">
	  <lg n="1665">
	    <l>kāyaṭhiī maṇuyāṇaṁ, antaraṁ tēsimaṁ bhavē</l>
	    <l>anantakālamukkōsaṁ, antōmuhuttaṁ jahannayaṁ</l>
	  </lg>
	</div>
	<div type="section" n="1666">
	  <lg n="1666">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1667">
	  <lg n="1667">
	    <l>dēvā caüvvihā vuttā, tē mē kittayaō suṇa</l>
	    <l>bhōmijja vāṇamantara, jōisa vēmāṇiyā tahā</l>
	  </lg>
	</div>
	<div type="section" n="1668">
	  <lg n="1668">
	    <l>dasahā u bhavanavāsī, aṭṭhahā vanacāriṇō</l>
	    <l>pañcavihā jōisiyā, duvihā vēmāṇiyā tahā</l>
	  </lg>
	</div>
	<div type="section" n="1669">
	  <lg n="1669">
	    <l>asurā nāga-suvaṇṇā, vijjū aggī ya viyāhiyā</l>
	    <l>dīvōdahi-disā vāyā, thaṇiyā bhavanavāsiṇō</l>
	  </lg>
	</div>
	<div type="section" n="1670">
	  <lg n="1670">
	    <l>pisāya-bhūyā jakkhā ya, rakkhasā kinnarā kimpurisā</l>
	    <l>mahōragā ya gandhavvā, aṭṭhavihā vāṇamantarā</l>
	  </lg>
	</div>
	<div type="section" n="1671">
	  <lg n="1671">
	    <l>candā sūrā ya nakkhattā, gahā tārāgaṇā tahā</l>
	    <l>diyā vicāriṇō cēva, pañcahā jōisālayā</l>
	  </lg>
	</div>
	<div type="section" n="1672">
	  <lg n="1672">
	    <l>vēmāṇiyā u jē dēvā, duvihā tē pakittiyā</l>
	    <l>kappōvagā ya bodhavvā kappāīyā tahēva ya</l>
	  </lg>
	</div>
	<div type="section" n="1673">
	  <lg n="1673">
	    <l>kappōvagā ya bārasahā, sōhammīsāṇagā tahā</l>
	    <l>saṇaṅkumāra māhindā, bambhalōgā ya lantagā</l>
	  </lg>
	</div>
	<div type="section" n="1674">
	  <lg n="1674">
	    <l>mahāsukkā sahassārā, āṇayā pāṇayā tahā</l>
	    <l>āraṇā accuyā cēva, ii kappōvagā surā</l>
	  </lg>
	</div>
	<div type="section" n="1675">
	  <lg n="1675">
	    <l>kappāīyā u jē dēvā, duvihā tē viyāhiyā</l>
	    <l>gēvijjānuttarā cēva, gēvijjā navavihā tahiṁ</l>
	  </lg>
	</div>
	<div type="section" n="1676">
	  <lg n="1676">
	    <l>heṭṭhimāheṭṭhimā cēva, heṭṭhimāmajjhimā tahā</l>
	    <l>heṭṭhimāuvarimā cēva, majjhimāheṭṭhimā tahā</l>
	  </lg>
	</div>
	<div type="section" n="1677">
	  <lg n="1677">
	    <l>majjhimā majjhimā cēva, majjhimāuvarimā tahā</l>
	    <l>uvarimā heṭṭhimā cēva, uvarimāmajjhimā tahā</l>
	  </lg>
	</div>
	<div type="section" n="1678">
	  <lg n="1678">
	    <l>uvarimāuvarimā cēva, iya gēvijjagā surā</l>
	    <l>vijaya vējayantā ya, jayantā aparājiyā</l>
	  </lg>
	</div>
	<div type="section" n="1679">
	  <lg n="1679">
	    <l>savvaṭṭhasiddhagā cēva, pañcahā'nuttarā surā</l>
	    <l>ii vēmāṇiyā ēē, nēgahā ēvamāyaō</l>
	  </lg>
	</div>
	<div type="section" n="1680">
	  <lg n="1680">
	    <l>lōgassa ēgadēsaṁmi, tē savvē parikittiyā</l>
	    <l>ittō kālavibhāgaṁ tu, tēsiṁ vucchaṁ caüvvihaṁ</l>
	  </lg>
	</div>
	<div type="section" n="1681">
	  <lg n="1681">
	    <l>santaïṁ pappa'ṇāiyā, apajjavasiyā vi ya</l>
	    <l>ṭhiiṁ paḍucca sāiyā, sapajjavasiyā vi ya</l>
	  </lg>
	</div>
	<div type="section" n="1682">
	  <lg n="1682">
	    <l>sāhiyaṁ sāgaraṁ ikkaṁ, ukkōsēṇa ṭhiī bhavē</l>
	    <l>bhōmejjāṇaṁ jahannēṇaṁ, dasavāsasahassiyā</l>
	  </lg>
	</div>
	<div type="section" n="1683">
	  <lg n="1683">
	    <l>paliōvamamēgaṁ tu, ukkōsēṇa ṭhiī bhavē</l>
	    <l>vantarāṇaṁ jahannēṇaṁ, dasa vāsasahassiyā</l>
	  </lg>
	</div>
	<div type="section" n="1684">
	  <lg n="1684">
	    <l>paliōvamamēgamaṁ tu, vāsalakkhēṇa sāhiyaṁ</l>
	    <l>paliōvamaṭṭhabhāgō, jōisēsu jahanniyā</l>
	  </lg>
	</div>
	<div type="section" n="1685">
	  <lg n="1685">
	    <l>dō cēva sāgarāiṁ, ukkōsēṇa viyāhiyā</l>
	    <l>sōhammaṁmi jahannēṇaṁ, ēgaṁ ca paliōvamaṁ</l>
	  </lg>
	</div>
	<div type="section" n="1686">
	  <lg n="1686">
	    <l>sāgarā sāhiyā dunni, ukkōsēṇa viyāhiyā</l>
	    <l>īsāṇaṁmi jahannēṇaṁ, sāhiyaṁ paliōvamaṁ</l>
	  </lg>
	</div>
	<div type="section" n="1687">
	  <lg n="1687">
	    <l>sāgarāṇi ya sattēva, ukkōsēṇa ṭhiī bhavē</l>
	    <l>saṇaṅkumārē jahannēṇaṁ, dunni u sāgarōvamā</l>
	  </lg>
	</div>
	<div type="section" n="1688">
	  <lg n="1688">
	    <l>sāhiyā sāgarā satta, ukkōsēṇa ṭhiī bhavē</l>
	    <l>māhindaṁmi jahannēṇaṁ, sāhiyā dunni sāgarā</l>
	  </lg>
	</div>
	<div type="section" n="1689">
	  <lg n="1689">
	    <l>dasa cēva sāgarāiṁ, ukkōsēṇa ṭhiī bhavē</l>
	    <l>bambhalōē jahannēṇaṁ, satta u sāgarōvamā</l>
	  </lg>
	</div>
	<div type="section" n="1690">
	  <lg n="1690">
	    <l>caüddasa sāgarāiṁ, ukkōsēṇa ṭhiī bhavē</l>
	    <l>lantagaṁmi jahannēṇaṁ, dasa u sāgarōvamā</l>
	  </lg>
	</div>
	<div type="section" n="1691">
	  <lg n="1691">
	    <l>sattarasa sāgarāiṁ, ukkōsēṇaṁ ṭhiī bhavē</l>
	    <l>mahāsukkē jahannēṇaṁ, caüddasa sāgarōvamā</l>
	  </lg>
	</div>
	<div type="section" n="1692">
	  <lg n="1692">
	    <l>aṭṭhārasa sāgarāiṁ, ukkōsēṇa ṭhiī bhavē</l>
	    <l>sahassāraṁmi jahannēṇaṁ, sattarasa sāgarōvamā</l>
	  </lg>
	</div>
	<div type="section" n="1693">
	  <lg n="1693">
	    <l>sāgarā aüṇavīsaṁ tu, ukkōsēṇa ṭhiī bhavē</l>
	    <l>āṇayaṁmi jahannēṇaṁ, aṭṭhārasa sāgarōvamā</l>
	  </lg>
	</div>
	<div type="section" n="1694">
	  <lg n="1694">
	    <l>vīsaṁ tu sāgarāiṁ, ukkōsēṇa ṭhiī bhavē</l>
	    <l>pāṇayaṁmi jannēṇaṁ, sāgarā aüṇavīsaī</l>
	  </lg>
	</div>
	<div type="section" n="1695">
	  <lg n="1695">
	    <l>sāgarā ikkavīsaṁ tu, ukkōsēṇa ṭhiī bhavē</l>
	    <l>āraṇaṁmi jahannēṇaṁ, vīsaī sāgarōvamā</l>
	  </lg>
	</div>
	<div type="section" n="1696">
	  <lg n="1696">
	    <l>bāvīsaṁ sāgarāiṁ, ukkōsēṇa ṭhiī bhavē</l>
	    <l>accuyaṁmi jahannēṇaṁ, sāgarā ikkavīsaī</l>
	  </lg>
	</div>
	<div type="section" n="1697">
	  <lg n="1697">
	    <l>tēvīsaṁ sāgarāiṁ, ukkōsēṇa ṭhiī bhavē</l>
	    <l>paḍhamaṁmi jahannēṇaṁ, bāvīsaṁ sāgarōvamā</l>
	  </lg>
	</div>
	<div type="section" n="1698">
	  <lg n="1698">
	    <l>caüvīsaṁ sāgarāiṁ, ukkōsēṇa ṭhiī bhavē</l>
	    <l>biiyaṁmi jahannēṇaṁ, tēvīsaṁ sāgarōvamā</l>
	  </lg>
	</div>
	<div type="section" n="1699">
	  <lg n="1699">
	    <l>paṇavīsaṁ sāgarāiṁ, ukkōsēṇa ṭhiī bhavē</l>
	    <l>taïyaṁmi jahannēṇaṁ, caüvīsaṁ sāgarōvamā</l>
	  </lg>
	</div>
	<div type="section" n="1700">
	  <lg n="1700">
	    <l>chavvīsaṁ sāgarāiṁ, ukkōsēṇa ṭhiī bhavē</l>
	    <l>caütthaṁmi jahannēṇaṁ, sāgarā paṇavīsaī</l>
	  </lg>
	</div>
	<div type="section" n="1701">
	  <lg n="1701">
	    <l>sāgarā sattavīsaṁ tu, ukkōsēṇa ṭhiī bhavē</l>
	    <l>pañcamaṁmi jahannēṇaṁ, sāgarā u chavīsaī</l>
	  </lg>
	</div>
	<div type="section" n="1702">
	  <lg n="1702">
	    <l>sāgarā aṭṭhavīsaṁ tu, ukkōsēṇa ṭhiī bhavē</l>
	    <l>chaṭṭhaṁmi jahannēṇaṁ, sāgarā sattavīsaī</l>
	  </lg>
	</div>
	<div type="section" n="1703">
	  <lg n="1703">
	    <l>sāgarā aüṇatīsaṁ tu, ukkōsēṇa ṭhiī bhavē</l>
	    <l>sattamaṁmi jahannēṇaṁ, sāgarā aṭṭhavīsaī</l>
	  </lg>
	</div>
	<div type="section" n="1704">
	  <lg n="1704">
	    <l>tīsaṁ tu sāgarāiṁ, ukkōsēṇaṁ ṭhiī bhavē</l>
	    <l>aṭṭhamaṁmi jahannēṇaṁ, sāgarā aüṇatīsaī</l>
	  </lg>
	</div>
	<div type="section" n="1705">
	  <lg n="1705">
	    <l>sāgarā ikkatīsaṁ tu, ukkōsēṇa ṭhiī bhavē</l>
	    <l>navamaṁmi jahannēṇaṁ, tīsaī sāgarōvamā</l>
	  </lg>
	</div>
	<div type="section" n="1706">
	  <lg n="1706">
	    <l>tettīsaṁ sāgarāiṁ, ukkōsēṇa ṭhiī bhavē</l>
	    <l>caüsuṁ pi vijayāīsu, jahannēṇekkatīsaī</l>
	  </lg>
	</div>
	<div type="section" n="1707">
	  <lg n="1707">
	    <l>ajahannamanukkōsaṁ, tettīsaṁ sāgarōvamā</l>
	    <l>mahāvimāṇē savvaṭṭhē, ṭhiī ēsā viyāhiyā</l>
	  </lg>
	</div>
	<div type="section" n="1708">
	  <lg n="1708">
	    <l>jā cēva u āuṭhiī, dēvāṇaṁ tu viyāhiyā</l>
	    <l>sā tēsiṁ kāyaṭhiī, jahannamukkōsiyā bhavē</l>
	  </lg>
	</div>
	<div type="section" n="1709">
	  <lg n="1709">
	    <l>anantakālamukkōsaṁ, antōmuhuttaṁ jahannayaṁ</l>
	    <l>vijaḍhaṁmi saē kāē, dēvāṇaṁ hujjaṁ antaraṁ</l>
	  </lg>
	</div>
	<div type="section" n="1710">
	  <lg n="1710">
	    <l>ēēsiṁ vaṇṇaō cēva, gandhaō rasa-phāsaō</l>
	    <l>saṇṭhāṇādēsaō vāvi, vihāṇāiṁ sahassasō</l>
	  </lg>
	</div>
	<div type="section" n="1711">
	  <lg n="1711">
	    <l>saṁsāratthā ya siddhā ya, ii jīvā viyāhiyā</l>
	    <l>rūviṇō cēva'rūvī ya, ajīvā duvihā vi ya</l>
	  </lg>
	</div>
	<div type="section" n="1712">
	  <lg n="1712">
	    <l>iya jīvamajīvē ya, soccā saddahiūṇa ya</l>
	    <l>savvanayāṇaṁ anumaē, ramejja sañjamē munī</l>
	  </lg>
	</div>
	<div type="section" n="1713">
	  <lg n="1713">
	    <l>taō bahūṇi vāsāṇi, sāmaṇṇamanupāliyā</l>
	    <l>imēṇaṁ kammajōgēṇaṁ, appāṇaṁ saṁlihē munī</l>
	  </lg>
	</div>
	<div type="section" n="1714">
	  <lg n="1714">
	    <l>bārasēva u vāsāiṁ, saṁlēhukkōsiyā bhavē</l>
	    <l>saṁvaccharaṁ majjhimiyā, chammāsā ya jahanniyā</l>
	  </lg>
	</div>
	<div type="section" n="1715">
	  <lg n="1715">
	    <l>paḍhamē vāsacaükkaṁmi, vigaïṁ nijjūhaṇaṁ karē</l>
	    <l>biiē vāsacaükkaṁmi, vicittaṁ tu tavaṁ carē</l>
	  </lg>
	</div>
	<div type="section" n="1716">
	  <lg n="1716">
	    <l>ēgantaramāyāmaṁ, kaṭṭu saṁvaccharē duvē</l>
	    <l>taō sañccharaddhaṁ tu, nāivigiṭṭhaṁ tavaṁ carē</l>
	  </lg>
	</div>
	<div type="section" n="1717">
	  <lg n="1717">
	    <l>taō saṁvaccharaddhaṁ tu, vigiṭṭhaṁ tu tavaṁ carē</l>
	    <l>parimiyaṁ cēva āyāmaṁ, taṁmi saṁvaccharē karē</l>
	  </lg>
	</div>
	<div type="section" n="1718">
	  <lg n="1718">
	    <l>kōḍīsahiyamāyāmaṁ, kaṭṭu saṁvaccharē munī</l>
	    <l>māsaddhamāsiēṇaṁ tu, āhārēṇaṁ tavaṁ carē</l>
	  </lg>
	</div>
	<div type="section" n="1719">
	  <lg n="1719">
	    <l>kandappamābhiōgaṁ, kivvisiyaṁ mōhamāsurattaṁ ca</l>
	    <l>ēyāō duggaīō, maraṇaṁmi virāhiyā honti</l>
	  </lg>
	</div>
	<div type="section" n="1720">
	  <lg n="1720">
	    <l>micchādaṁsaṇarattā, saniyāṇā hu hiṁsagā</l>
	    <l>iya jē maranti jīvā, tēsiṁ puṇa dullahā bōhī</l>
	  </lg>
	</div>
	<div type="section" n="1721">
	  <lg n="1721">
	    <l>sammaddaṁsaṇarattā, aniyāṇā sukkalēsamōgāḍhā</l>
	    <l>iya jē maranti jīvā, tēsiṁ sulahā bhavē bōhī</l>
	  </lg>
	</div>
	<div type="section" n="1722">
	  <lg n="1722">
	    <l>micchādaṁsaṇarattā, saniyāṇā kaṇhalēsamōgāḍhā</l>
	    <l>iya jē maranti jīvā, tēsiṁ puṇa dullahā bōhī</l>
	  </lg>
	</div>
	<div type="section" n="1723">
	  <lg n="1723">
	    <l>jinavayaṇē anurattā, jinavayaṇaṁ jē karenti bhāvēṇaṁ</l>
	    <l>amalā asaṅkiliṭṭhā, tē honti-paritta-saṁsārī</l>
	  </lg>
	</div>
	<div type="section" n="1724">
	  <lg n="1724">
	    <l>bālamaraṇāṇi bahusō, akāmamaraṇāṇi cēva ya bahuyāṇi</l>
	    <l>marihanti tē varāyā, jinavayaṇaṁ jē na jāṇanti</l>
	  </lg>
	</div>
	<div type="section" n="1725">
	  <lg n="1725">
	    <l>bahuāgama-viṇṇāṇā, samāhiuppāyagā ya guṇagāhī</l>
	    <l>ēēṇaṁ kāraṇēṇaṁ, arihā ālōyaṇaṁ sōuṁ</l>
	  </lg>
	</div>
	<div type="section" n="1726">
	  <lg n="1726">
	    <l>kandappakukkuyāiṁ tahā sīlasahāva hāsavigahāhiṁ</l>
	    <l>vimhāventō ya paraṁ, kandappaṁ bhāvanaṁ kuṇaï</l>
	  </lg>
	</div>
	<div type="section" n="1727">
	  <lg n="1727">
	    <l>mantā jōgaṁ kāuṁ, bhūikammaṁ ca jē paüñjanti</l>
	    <l>sāyarasa iḍḍhihēuṁ, abhiōgaṁ bhāvanaṁ kuṇaï</l>
	  </lg>
	</div>
	<div type="section" n="1728">
	  <lg n="1728">
	    <l>nāṇassa kēvalīṇaṁ, dhammāyariyassa saṅghasāhūṇaṁ</l>
	    <l>māī avaṇṇavāī, kibbisiyaṁ bhāvanaṁ kuṇaï</l>
	  </lg>
	</div>
	<div type="section" n="1729">
	  <lg n="1729">
	    <l>anubaddharōsapasarō, taha ya nimittaṁmi hōi paḍisēvī</l>
	    <l>ēēhiṁ kāraṇēhiṁ, āsuriyaṁ bhāvanaṁ kuṇaï</l>
	  </lg>
	</div>
	<div type="section" n="1730">
	  <lg n="1730">
	    <l>satthagahaṇaṁ visabhakkhaṇaṁ ca, jalaṇaṁ ca jalapavēsō ya</l>
	    <l>anāyārabhaṇḍasēvī, jammaṇamaraṇāṇi bandhanti</l>
	  </lg>
	</div>
	<div type="section" n="1731">
	  <lg n="1731">
	    <l>ii pāukarē buddhē, nāyaē parinivvuē</l>
	    <l>chattīsaṁ uttarajjhāē, bhavasiddhiya saṁmaē</l>
	  </lg>
	  <p>
	    <s>tti bēmi</s>
	  </p>
	</div>
      </div><!-- chattīsaïmaṁ ajjhayaṇaṁ sammattaṁ !-->
      <trailer>muni dīparatnasāgarēṇa saṁśōdhitāḥ sampāditāś ca <q rend="double">uttarajjhayaṇaṁ mūlasuttaṁ</q> sammattaṁ</trailer>
    </body>
  </text>
</TEI>
